+++
Date = "2012-04-01T07:00:00.000Z"
Title = "Rahanjako"
Description = "Rahanjako.net toimii P2P ohjelmien tapaan, mutta jaettavana ei ole musiikkikappaleita vaan rahaa."
Week = "2x14"
Number = "66"
Alustat = ["AmigaOS","Linux","Mac OS X","Windows"]
Tagit = ["Raha"]
Type = "post"
Author = "Taleman"
Pageimage = "valo66-rahanjako.png"
+++


**Rahanjako.net toimii P2P ohjelmien tapaan, mutta jaettavana ei ole
musiikkikappaleita vaan rahaa.**

![ ](/images/valo66-rahanjako.png "valo66-rahanjako.png")

Rahanjako.net ja sen ulkomaankielinen versio Fr€€­mon€y.org toimivat
kuten [P2P
tiedostonjako-ohjelmat](http://en.wikipedia.org/wiki/Peer-to-peer_file_sharing),
esimerkiksi
[Bittorrent](http://en.wikipedia.org/wiki/BitTorrent_(protocol)).
Jaettavana on rahaa, ei kuitenkaan käteistä rahaa vaan tilisiirtoja.

Kuten tiedostonjako-ohjelmissakin, on ensin asennettava tietokoneelleen
rahanjako-asiakasohjelma nimeltään illuminatus. Asennuksen jälkeen
sovellus ottaa yhteyden Rahanjako-järjestelmän keskuspalvelimeen.
Käyttäjä syöttää asiakasohjelmalle pankkitilinsä tiedot, voi syöttää
kaikki pankkitilinsä, tilien määrälle ei ole ylärajaa. Jokaisen tilin
kohdalle kirjoitetaan tilin käyttäjätunnus, salasana ja työläin vaihe on
syöttää kertakäyttösalasanojen luettelo. Viranomaiset
[varoittavat](http://www.kuluttajavirasto.fi/fi-FI/huijaukset/tili-ja-luottokorttitietojen-kalastelu/)
tietojen ilmoittamisesta, mutta tarkoituksena on varoa lähettämästä
tilitietojaan huijareille jotka tyhjentävät tilin, Rahanjaossa
päinvastoin tilille tulee rahaa
([1](http://www.fkl.fi/teemasivut/pankkiturvallisuus/Sivut/default.aspx)).
*Ei siis syytä huoleen*. Viimeinen asetus on määrittää yksi syötetyistä
tileistä tuontitiliksi.

{{% wrapper class="rightimage" %}}
![ ](/images/Rahanjako-free.png "fig:Rahanjako-free.png")
{{% /wrapper %}}
Tämän jälkeen voi
aloittaa ohjelman varsinaisen käytön. Sovellukseen kirjoitetaan haluttu
rahasumma, ja järjestelmä etsii tietokannastaan tilin jonka saldo on
vähintään tuo summa. Jos sattuu ettei sopivaa tiliä ole, kootaan summa
useammalta tililtä, siten että käytettävien tilien määrä
[minimoidaan](http://en.wikipedia.org/wiki/Bin_packing_problem). Näin
tarvittavien tilisiirtojen määrä pysyy pienenä. Tilisiirron jälkeen
summa on käyttäjän määrittämällä tuontitilillä.

Vastaavasti järjestelmän muut käyttäjät voivat siirtää tuontitililleen
tarvitsemiaan rahasummia. Näin Rahanjako.net:in käyttäjillä on aina
tarvitsemansa raha tilillään. Jos oma tili sattuu olemaan tyhjä,
käynnistetään vain rahanjako ja tarvittava saldo ilmestyy tilille tuota
pikaa. Toki tilisiirrot pankkien välillä kestävät jonkin aikaa, mutta
nykyään EU:n sisällä pankkien väliset tilisiirrot ovat perillä
viimeistään kahdessa pankkipäivässä.

Rahanjako on suhteellisen uusi sovellus, P2P järjestelmät ovat jo
pitkään jakaneet musiikkia, elokuvia ja tietokonepelejä ja jostain
syystä vasta nyt on löytynyt tämä kuningasajatus rahan jaosta. Euroopan
Keskuspankki on tukenut järjestelmän kehitystyötä: kun raha kiertää
nopeammin eikä makaa tuottamattomana pankkitilillä vilkastuu talouselämä
ja Euroopan Unioni nousee laman kynsistä uuteen vaurauteen.

Euroopan Keskuspankki on torjunut euroalueen kriisiä pumppaamalla
markkinoille tuhat miljardia euroa. Rahan määrän lisääntyminen kasvattaa
inflaatiopainetta, joten Rahanjaon käyttö tervehdyttää
talouspolitiikkaa. Lisärahaa ei tarvitse pumpata markkinoille kun
Rahanjako kierrättää nopeammin jo olemassa olevaa rahamäärää.

Rahanjako vilkastuttaa talouselämää myös investointeja lisäämällä.
Investoinnit ovat edullisempia kun rahaa ei tarvitse lainata
mahdollisesti kovallakin korolla. Kun tarvittava rahamäärä on heti
saatavilla ei tule myöskään korkoriskiä, korothan saattavat nousta
huomattavastikin laina-aikana. Myös velkaantumisasteet pienenevät, ei
tarvitse lainata kun omalla tilillä on tarvittava määrä rahaa.

Rahanjako vähentää piratismiakin. Ei enää tarvitse ladata netistä
laittomia kopioita, kun Rahanjako-käyttäjällä on rahaa jolla voi
laillisesti ostaa tarvitsemansa elokuvat, musiikit ja tietokonepelit.

Kotisivu
:   [<http://rahanjako.net>](http://fi.wikipedia.org/wiki/Silli) ja
    [[http://fr€€mon€y.org](http://fr€€mon€y.org)](http://fi.wiktionary.org/wiki/kuravesi)

Lisenssi
:   [GNU GPL](GNU GPL "wikilink") ja Freemoney International Licence
    United Nations Kazaa Instance

Toimii seuraavilla alustoilla
:   AmigaOs, Linux, Mac OS X, Windows

Asennus
:   Linux-järjestelmille löytynee jakelun pakettivarastoista. Muiden
    järjestelmien käyttäjät joutunevat noutamaan asennustiedoston
    kotisivulta.

Käyttöohjeet
:   Kotisivuilla on kattavat käyttöohjeet. Asiakasohjelmassa on
    sisäänrakennettu ohje. Ostettavissa on painettu ohjekirja
    (englanninkielinen) nimeltään "Send More Money", kirjoittanut
    Leopold Bloom yhden päivän aikana.

{{% wrapper class="psgallery" %}}
-   [Webbisivu](/images/Rahanjako-1.png)
-   [Muitakin valuuttoja tarjolla](/images/Rahanjako-2.png)
-   [Asiakasohjelma Illuminatus](/images/Rahanjako-3.png)
-   [Asiakasohjelma Illuminatus](/images/Rahanjako-4.png)

{{% /wrapper %}}
*Teksti: Taleman* <br />
*kuvakaappaukset: Taleman*


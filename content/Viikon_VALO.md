+++
Date = "2012-11-24T22:00:00.000Z"
Title = "Viikon VALO"
Description = "Viikon VALO on vapaista avoimen lähdekoodin ohjelmista ja materiaalipankeista viikoittain kertova sivusto, joka toimii samalla myös itse vapaita artikkeleita sisältävänä materiaalipankkina."
Week = "2x48"
Number = "100"
Alustat = []
Tagit = ["Useita","Materiaali"]
Type = "post"
Author = "Pesasa"
Pageimage = "valo100-viikon_valo.png"
+++


**Viikon VALO on vapaista avoimen lähdekoodin ohjelmista ja
materiaalipankeista viikoittain kertova sivusto, joka toimii samalla
myös itse vapaita artikkeleita sisältävänä materiaalipankkina.**

![ ](/images/valo100-viikon_valo.png "fig:valo100-viikon_valo.png") Sadanteen
artikkeliinsa ehtinyt Viikon VALO on vuoden 2011 alussa perustettu
sivusto, joka esittelee joka viikko jonkin **V**apaan ja **A**voimen
**L**ähdekoodin **O**hjelman eli VALOn, vapaata materiaalia tarjoavan
sivuston tai muun läheisesti näihin liittyvän asian, kuten [Vapaat
tiedostomuodot](Vapaat_tiedostomuodot "wikilink"). Luetuimpien
artikkeleiden joukossa ovat muun muassa Linux-jakeluista [Ubuntu
11.04](Ubuntu_11.04 "wikilink"), [Debian
GNU/Linux](Debian_GNU_Linux "wikilink") ja [Ubuntu
12.04](Ubuntu_12.04 "wikilink") kertovat artikkelit sekä
sovellusohjelmista tekstikäsittelyohjelma [LibreOffice
Writer](LibreOffice_Writer "wikilink"), www-selain
[Firefox](Firefox) ja mediasoitin
[Clementine](Clementine). Materiaalipankeista suosituimpia
ovat olleet vapaita leikekuvia tarjoava [Open Clip Art
Library](Open_Clip_Art_Library "wikilink") sekä sähköinen kirjasto
[Project Gutenberg](Project_Gutenberg). Viikon VALO
-projektin pyrkimyksenä on tuoda jo tunnettujen avoimen lähdekoodin
ohjelmien lisäksi laajempaan tietoisuuteen myös pienempiä ja vähemmin
tunnettuja sovelluksia, kuten karttaohjelmisto
[Marble](Marble), päiväkirjamainen sähköinen muistikirja
[RedNotebook](RedNotebook) sekä esitysgrafiikan tekoon
tarkoitettu [Sozi](Sozi).

Kaikki Viikon VALO -sivustolla esiteltävät ohjelmat ja materiaalit on
julkaistu jollain vapaalla lisenssillä joka takaa niiden käytön,
levittämisen sekä tarvittaessa myös sovittamisen omiin tarpeisiin
sopiviksi. Ohjelmistot on tyypillisesti julkaistu [GNU GPL](GNU_GPL)-,
[MIT X11](MIT_X11)- tai
[BSD](http://fi.wikipedia.org/wiki/BSD-lisenssi)-lisenssillä taikka
jollain muulla vastaavalla vapaalla lisenssillä. Vapaiden materiaalien
lisensseinä taas voivat olla esimerkiksi vapaat
[Creative Commons](http://creativecommons.org/) -lisenssit
[CC0](http://creativecommons.org/publicdomain/zero/1.0/),
[CC-BY](http://creativecommons.org/licenses/by/1.0/fi/) ja
[CC-BY-SA](http://creativecommons.org/licenses/by-sa/1.0/fi/). Osa
materiaalista on myös julkaistu kokonaan tekijänoikeuksista vapaana
Public Domain -materiaalina, kuten Open Clip Art Libraryn kuvat ja
Project Gutenbergin sähkökirjat.

Viikon VALOn omat artikkelit on julkaistu samojen periaatteiden
mukaisesti
[CC-BY-SA](http://creativecommons.org/licenses/by-sa/3.0/deed.fi)-lisenssillä,
joka mahdollistaa niiden uudelleenkäytön myös muokattuina, kunhan
alkuperäisen tekijän nimi (viittaus Viikon VALO -sivustoon) mainitaan ja
edelleen jaettu tai muokattu artikkeli julkaistaan samalla lisenssillä.
Tämä mahdollistaisi artikkelien käyttämisen pohjana esimerkiksi
paperilehdessä julkaistavaan avoimen lähdekoodin ohjelmista kertovaan
juttusarjaan. Suurin osa Viikon VALO -sivustolla käytetyistä
piirroskuvituksista on peräisin [Open Clip Art
Libraryn](Open_Clip_Art_Library "wikilink") kuvavarastoista ja loput on
pääosin piirretty itse. Itse piirretyt kuvat on tyypillisesti myös
lisätty Open Clip Art Libraryn valikoimiin.

Sivustolla esitellään useille eri käyttöjärjestelmäalustoille saatavia
ohjelmia. Mukana on myös mobiilialustoille saatavia ohjelmia, kuten
[K-9 Mail](K-9_Mail)-sähköpostiohjelma ja sähkökirjojen lukemiseen
käytettävä [FBReader](FBReader). Ohjelmista monet ovat
[Inkscape](Inkscape)-vektoripiirto-ohjelman tapaan
käytettävissä samanlaisina useilla eri käyttöjärjestelmillä.

Ohjelmien ja sivustojen lisäksi Viikon VALO on esitellyt
[Lukuvaloksi](http://viikonvalo.fi/Lukuvalo) nimetyssä osiossaan vapaita
sähkö- ja äänikirjoja, jotka on poimittu Project Gutenbergin
valikoimista.

Viikon VALO -projekti on toiminut jonkin verran yhteistyössä myös muiden
vapaita ja avoimen lähdekoodin ohjelmia edistävien suomalaisten
hankkeiden kanssa. Esimerkiksi suurin osa
[VALO-CD](VALO-CD)-projektin levyillä jaettavista ohjelmista
on esitelty Viikon VALOina ja toisaalta VALO-CD-levyllä olevat ohjelmien
esittelyt ovat saaneet tekstejä Viikon VALO -sivustolta. Toinen
yhteistyötä tehnyt hanke on [Linux.fi](http://linux.fi)-wiki, jonka
artikkeleista esimerkiksi [FBReader](http://linux.fi/wiki/Fbreader) on
saanut vaikutteita Viikon VALO -sivustolta.

Viikon VALO -sivuston ja -projektin takana on [Linux-Aktivaattori
ry](http://linux-aktivaattori.fi), jonka tavoitteena on edistää
vapaaseen ja avoimeen lähdekoodiin perustuvien tietoteknisten
järjestelmien käyttöä ja edistää niiden ideologiaa Suomessa. Esittelyitä
ovat kirjoittaneet pääasiassa yhdistyksen aktiivit, mutta heidän
lisäkseen myös muutama yhdistyksen ulkopuolinen kirjoittaja on
osallistunut niiden tekemiseen. Esimerkiksi osa VALO-CD:llä olevien
ohjelmien esittelyistä on VALO-CD-aktiivien kirjoittamia.

Viikon VALO -projektiin on mahdollista ottaa osaa kirjoittamalla itse
esittelyitä, ehdottamalla esiteltäviä ohjelmistoja tai sivustoja sekä
ihan vain levittämällä linkkejä esittelyihin esimerkiksi sosiaalisessa
mediassa. Esiteltävä aiheita ja kirjoittajaksi tarjoutumisia saa
lähettää sähköpostilla osoitteeseen <info@viikonvalo.fi>. Jos taas olet
kiinnostunut hyödyntämään Viikon VALO -artikkeleita esimerkiksi
edustamassasi lehdessä tai käyttämään niitä jollain muulla tavalla, voit
tehdä sen suoraan
[CC-BY-SA](http://creativecommons.org/licenses/by-sa/3.0/deed.fi)-lisenssiehtojen
mukaisesti, tai ottamalla yhteyttä meihin ja pyytämällä yhteistyötä.

Kotisivu
:   <http://viikonvalo.fi>

Kysymyksiä ja vastauksia
:   <http://viikonvalo.fi/vastaukset>

Yhteistiedot
:   <info@viikonvalo.fi>

Lisenssi
:   [CC-BY-SA](http://creativecommons.org/licenses/by-sa/3.0/deed.fi)

{{% wrapper class="psgallery" %}}
-   [Viikon VALO esittelee joka viikko jonkin vapaan ja avoimen
    lähdekoodin ohjelman tai vapaata materiaalia tarjoavan
    palvelun.](/images/viikon_valo-1.png)
-   [Suomalaisten matematiikan tutkijoiden, opettajien ja opiskelijoiden
    yhden viikonlopun aikana kirjoittama CC-BY-lisenssillä julkaistu
    *Vapaa matikka 1* on esimerkki vapaasta
    materiaalista.](/images/viikon_valo-2.png)
-   [Kustakin esiteltävästä aiheesta on katseltavissa joukko
    kuvakaappauksia.](/images/viikon_valo-3.png)
-   [Myös materiaalipankeista on kuvakaappauksia tai
    esimerkkimateriaaleja.](/images/viikon_valo-4.png)
-   [Lukuvalo esittelee vapaita sähkö- ja
    äänikirjoja.](/images/viikon_valo-5.png)
-   [Viikon VALOa voi mainostaa laittamalla omalle web-sivulleen Viikon
    VALO -sivustolle linkittävän bannerin, joita löytyy
    erikokoisina.](/images/viikon_valo-6.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*


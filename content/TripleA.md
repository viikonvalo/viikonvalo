+++
Date = "2012-09-15T21:00:00.000Z"
Title = "TripleA"
Description = "TripleA on vapaa vuoropohjainen strategiapeli."
Week = "2x38"
Number = "90"
Alustat = ["Linux","Windows","Mac OS X"]
Tagit = ["Peli"]
Type = "post"
Author = "Pesasa"
Pageimage = "valo90-triplea.png"
+++


**TripleA on vapaa vuoropohjainen strategiapeli.**

![ ](/images/valo90-triplea.png "fig:valo90-triplea.png") TripleA on [Axis &
Allies](http://en.wikipedia.org/wiki/Axis_%26_Allies) -lautapeliä
muistuttava monen pelaajan vuoropohjainen strategiapeli. Pelin mukana
tulee useita pelikarttoja, kuten Axis & Allies -tyylinen 2.
maailmansotaan sijoittuva skenaario sekä Taru sormusten herrasta
-kirjojen Keskimaahan sijoittuva pelikartta. Verkosta löytyy lisäksi
lukuisia peliyhteisön tekemiä pelikarttoja. Pelaaja voi osallistua
Napoleonin sotiin, Puunilaissotiin tai Suureen Pohjan sotaan. Pelin
tapahtumat voivat sijoittua myös vaikka tähtien väliseen avaruuteen.

Pelaaminen onnistuu ihmispelaajia tai tekoälypelaajia vastaan ja peliä
voi pelata vuorotellen yhdellä koneella, verkon yli tai jopa
sähköpostipelinä (PBEM). Pelin aktiivisesta pelaajayhteisöstä löytyy
varmasti vastapelaajia verkkopeliin painamalla "Find Games on the Lobby
Server" -nappulaa pelin aloitusikkunassa.

Pelissä kartta on jaettu useisiin osiin, joista kutakin hallitsee joku
pelaajista. Pelissä pyritään valloittamaan toisten hallussa olevia
alueita käyttämällä hallussa olevia sotilasyksiköitä ja aina oman vuoron
alussa hankittavia täydennyksiä. Käytössä on eri tyyppisiä yksiköitä,
jotka erottuvat toisistaan hyökkäys-, puolustus- ja liikkumiskyvyllään.
Omalla vuorollaan pelaaja voi hyökätä vastustajan alueille ja taistelut
omien ja vastapuolen yksiköiden välillä käydään nopanheitoilla ottaen
huomioon yksiköiden hyökkäys- ja puolustusominaisuudet.

Peli on toteutettu Java-kielellä, joten se toimii kaikilla Javaa
tukevilla alustoilla, kuten Windows, Mac OS X ja Linux.

Kotisivu
:   <http://triplea.sourceforge.net/>

Lisenssi
:   [GNU GPL](GNU_GPL)

Toimii seuraavilla alustoilla
:   Linux, Windows, Mac OS X

Asennus
:   Linux-jakeluihin peli löytyy joko jakelun pakettivarastosta tai
    pelin kotisivuilta. Windows- ja Mac OS X -alustoille TripleA on
    ladattavissa sen kotisivuilta. Peli tarvitsee toimiakseen Javan.

Käyttöohjeet
:   [Peliohjeita](http://triplea.sourceforge.net/mywiki/Guides)
:   <http://en.wikibooks.org/wiki/TripleA>

{{% wrapper class="psgallery" %}}
-   [ ](/images/triplea-1.png)
-   [ ](/images/triplea-2.png)
-   [ ](/images/triplea-3.png)
-   [ ](/images/triplea-4.png)
-   [ ](/images/triplea-5.png)
-   [ ](/images/triplea-6.png)
-   [ ](/images/triplea-7.png)
-   [Keskimaa-aiheinen pelikartta.](/images/triplea-8.jpg)
-   [ ](/images/triplea-9.png)
-   [ ](/images/triplea-10.png)
-   [Avaruuden valloitusta.](/images/triplea-11.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*


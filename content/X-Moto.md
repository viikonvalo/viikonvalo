+++
Date = "2011-10-15T21:00:00.000Z"
Title = "X-Moto"
Description = "X-Moto on kaksiulotteinen moottoripyörällä ajettava taitopeli, jossa fysiikka on tärkeä osa peliä."
Week = "1x42"
Number = "42"
Alustat = ["Linux","Windows","Mac OS X","FreeBSD"]
Tagit = ["Peli"]
Type = "post"
Author = "Taleman"
Pageimage = "valo42-XMoto.png"
+++


**X-Moto on kaksiulotteinen moottoripyörällä ajettava taitopeli, jossa
fysiikka on tärkeä osa peliä.**

![ ](/images/valo42-XMoto.png "fig:valo42-XMoto.png")
Perusteiltaan peli on suuremmilta osin
klooni [Elasto Maniasta](http://www.elastomania.com/), mutta
fysiikkamalli on erilainen. [Elasto
Mania](http://en.wikipedia.org/wiki/Elasto_Mania) taas perustuu saman
tekijän aikaisempaan [Action
Supercross](http://www.moposite.com/info_games_across.php) eli
Across-nimiseen peliin. Kyseessä on omaperäinen peli-idea, joka onkin
kerännyt innokkaita fanittajia.

Kenttiä on tehty ainakin 2500, en jaksanut itse laskea vaan luotin
[Wikipedian artikkeliin](http://en.wikipedia.org/wiki/X-Moto#Gameplay).
Saatavilla on kenttäeditori
[Inksmoto](http://wiki.xmoto.tuxfamily.org/index.php?title=Inksmoto-0.7.0).
Se on toteutettu [Inkscapen](http://fi.wikipedia.org/wiki/Inkscape)
laajennoksena. Kenttäeditorin luvataan toimivan samoilla alustoilla kuin
X-Moto. Ilmeisesti kenttien tekeminen ei ole liian vaikeaa, kun niitä
kerran on niin paljon tehty. Itse olen tehnyt yhden kentän Acrossin
aikoina, silloin se ainakin oli aika vaivatonta.
{{% wrapper class="rightimage" %}}
![ ](/images/X-Moto-0.png "fig:X-Moto-0.png")
{{% /wrapper %}}
Pelissä on aloitusruudussa painike
Pika-aloitus. Mielestäni sitä ei kannata käyttää, siitä olen saanut aina
läpipelattavaksi mahdottomia kenttiä. Varmaan joku nekin osaa, mutta
minä en. Ensiksi kannattaa pelata johdantokurssit eli Tutorial-kentät,
niissä on ruudulla näkyvä suomenkielinen ohjeistus neuvomassa mitä pitää
tehdä ja ohjeistus neuvoo myös miten se tehdään. Ruudulla näkyy myös
"haamu", eli tallennus onnistuneesti läpi pelatusta kentästä eli voi
seurata haamua ja katsoa siitä mallia. Peli on tosiaan omaperäinen,
ilman näitä neuvoja voi olla ettei tajua pelistä mitään.

Kentät voivat olla vaikeita koska on vaikea keksiä millä tavalla sen
loppuun pääsisi. Jotkut kentät taas ovat vaikeita koska läpipääsyyn
vaadittava temppu, esimerkiksi ajaminen etupyörä ilmassa pitkä matka, on
niin vaikea. Hankalat kentät ovat molemmilla tavoilla vaikeita.

Ominaisuusluettelo on kattava ja sovellus on muutenkin pieteetillä
tehty. Kenttiä voi ladata Internetistä lisää. Parhaat tulokset voi
lähettää netin tietokantaan, ja muut voivat katsoa haamuna läpipeluun ja
käyttää haamua kirittäjänä vielä parempaan tulokseen. Moninpeli ja
verkkopeli ovat tietenkin mukana. Kentistä voi tehdä peilikuvan, eli
onkin kaksinkertainen määrä läpipelattavia kenttiä. Kenttiä on valmiiksi
jaoteltu eri kriteereillä, esimerkiksi helpot kentät, kentän pituuden
mukaan, hienoimmiksi äänestetyt, kentät jotka toimivat johdatuskurssina
ja niin edelleen. Lisäksi voi kerätä omat suosikkikentät. Kentissä voi
olla liikkuvia osia tai muuttuvia osia, vaikkapa pitää tehdä joku temppu
ja vasta sen jälkeen avautuu pääsy eteenpäin kentässä, tai lautakasoja
joiden ohi pitää päästä ja jotka tietysti sortuvat kun niihin ajaa.

Voi pelata vain pyrkimällä pääsemään kenttä loppuun asti. Joissain
kentissä lasketaan pisteitä joita saa vaikkapa tekemällä voltin
hyppyrissä. Pitempään pelanneet tuntuvat kiinnostuvan kenttien
pelaamisesta läpi mahdollisimman nopeasti. Varmaankin voisi koota
porukan pisteyttämään läpipeluita taiteellisen vaikutelman mukaan, ja
tehdä tulostaulu tältä pohjalta jos vaan pystyy kokoamaan porukan
samanmielisiä.

[Youtubesta](http://youtube.com) löytyy videoita pelistä. Tässä yksi,
jota ei kannata katsoa opettelumielessä. Mutta sitten kun joku X-Moton
kenttä tuntuu vaikealta, voi
[katsoa](http://www.youtube.com/watch?v=KIS6kyhtPB0) millaisia ovat ihan
aikuisten oikeasti vaikeat kentät.

Kotisivu
:   <http://xmoto.tuxfamily.org/>

Lisenssi
:   [GNU GPL](GNU_GPL)

Toimii seuraavilla alustoilla
:   FreeBSD, Linux, Mac OS X, Windows

Asennus
:   Saatavilla Linux-jakeluissa yleensä jakelun omista
    pakettivarastoista. Windows ja Mac OS X löytyy pelin kotisivulta.
    Ubuntulle löytyy myös
    [Playdebistä](http://www.playdeb.net/updates/ubuntu/11.04/?q=xmoto).

Käyttöohjeet
:   Pelissä on mukana opettelukenttiä (Tutorial), joissa käydään läpi
    perusajelu ja pyörän hallinta.
:   [Englanninkielinen pikaohje ja pikanäppäinten
    kuvaus](http://wiki.xmoto.tuxfamily.org/index.php?title=Manual)
:   [X-Moto Wiki](http://wiki.xmoto.tuxfamily.org)
:   [X-Moto
    Manual](http://wiki.xmoto.tuxfamily.org/index.php?title=Manual)
:   [X-Moto FAQ](http://wiki.xmoto.tuxfamily.org/index.php?title=Faq)
    eli Usein Kysytyt Kysymykset

{{% wrapper class="psgallery" %}}
- [ ](/images/Xmoto01.png)
- [ ](/images/Xmoto02.png)
- [ ](/images/Xmoto03.png)
- [ ](/images/Xmoto04.png)
- [ ](/images/Xmoto05.png)
- [ ](/images/Xmoto06.png)
{{% /wrapper %}}

*Teksti: Taleman* <br />
*kuvakaappaukset: Taleman*

{{% wrapper class="comments" %}}
Kommentit
---------

Kun pelattava loppuu
:   Anonymous 16. Lokakuu 2011 - 21:17
:   Yllättävän saman oloinen VALO-peli, mutta ohjatenkin laivaa:
    <http://bloboats.dy.fi/about.php> Ja eräs Youtube linkki:
    <http://www.youtube.com/watch?v=hlghjjmkNHY>

Tätä on joskus tullut
:   Anonymous 15. Lokakuu 2011 - 22:35
:   Tätä on joskus tullut pelattuakin ihan jonkun verran. Jotkut noista
    kentistä on kyllä aika mahdottoman oloisia, joten itse etsin jonkun
    tekemiä kenttäsarjoja, joissa on useampi kenttä. Niissä kun on yleensä
    jo jotain järkeäkin. 

{{% /wrapper %}}

+++
Date = "2012-01-21T22:00:00.000Z"
Title = "Synfig Studio"
Description = "Synfig Studio on avoimen lähdekoodin ohjelma 2D-animaatioiden tekoon."
Week = "2x04"
Number = "56"
Alustat = ["Linux","Windows","Mac OS X"]
Tagit = ["Video","Animaatio"]
Type = "post"
Author = "pesasa"
Pageimage = "valo56-synfigstudio.png"
+++


**Synfig Studio on avoimen lähdekoodin ohjelma 2D-animaatioiden
tekoon.**

![ ](/images/valo56-synfigstudio.png "fig:valo56-synfigstudio.png") Synfig Studio
on animaatio-ohjelma, jolla pystyy tekemään korkealaatuisia animaatioita
jo pienellä harjoittelulla. Synfig Studiossa ruudun sisältö koostuu
erilaisista "layer"-elementeistä, jotka voivat olla piirros-objekteja,
kuvia, efektifilttereitä sekä näistä hierarkkisesti muodostettuja
kokonaisuuksia. Animointi ohjelmassa tapahtuu määrittelemällä
aikajanalle avainruutuja, joiden kohdalla kerrotaan kunkin
layer-elementin sijainti, asento, koko, muodonmuutokset sekä mahdollisia
muita ominaisuuksia. Synfig Studio laskee automaattisesti elementtien
sijainnit ja muut ominaisuudet avainruutujen välillä. Elementit voidaan
laittaa myös kulkemaan annettua käyrää pitkin annetulla vaihtelevalla
nopeudella esimerkiksi realistisesti pomppivan pallon luomiseksi.
Elementtejä voi joko piirtää suoraan Synfig Studiossa tai tuoda niitä
vektori- tai bittikarttakuvina toisista ohjelmista. Muun muassa
[Inkscapella](Inkscape "wikilink") piirretyt svg-kuvat ovat tuettuja.

{{% wrapper class="rightimage" %}}
![ ](/images/pomppivat_pallot.gif "fig:Pomppivat pallot.gif")
{{% /wrapper %}}
Synfig-projektin wiki-sivuilla on useita
[tutorialeja](http://wiki.synfig.org/wiki/Category:Tutorials), joita
lukemalla voi opetella ohjelman käyttöä. Tutoriaalit on jaoteltu kolmeen
vaikeustasoon: perustaso (basic), keskitaso (intermediate) ja edistyneet
(advanced). Perustason tutorialeissa opetellaan ohjelman perustoiminnot,
kuten kuvioiden piirtäminen ja animoinnin perusteet. Keskitasolla
keskitytään monipuolisempiin animaatiomenetelmiin, kuten [huulien
synkronointiin](http://wiki.synfig.org/wiki/Doc:Lipsync) puheen kanssa
sekä
[pala-animaatioihin](http://wiki.synfig.org/wiki/Doc:Cut-out_Animation),
joissa hahmot koostetaan toisissaan kiinni olevista osista, kuten
vartalo, raajat ja pää. Edistyneissä tutorialeissa päästään jo
monimutkaisempiin efekteihin, kuten realistisen näköiseen sateeseen ja
kamera-ajoihin.

Synfig Studiolla valmistellut animaatiot voidaan renderöidä useaan
erilaiseen video- tai kuvamuotoon. Ne voidaan renderöidä esimerkiksi
ffmpeg-ohjelmistoa hyväksi käyttäen Ogg Theora-, MPEG-4- tai
Flash-video-muotoihin. Toisaalta animaatio voidaan esittää myös
gif-muodossa tai se voidaan tallettaa sarjana erillisiä kuvatiedostoja,
jotka voidaan tarvittaessa yhdistää videoksi jollain muulla ohjelmalla.
Videotiedostojen renderöintiin voi halutessaan käyttää myös Synfig
Studion mukana tulevaa erillistä komentoriviohjelmaa, jolloin
pidempienkin animaatioiden ja niiden osien laskentavaiheen voi helposti
ohjelmoida tapahtumaan esimerkiksi taustalla, yöaikaan tai useammalla
koneella.

Kotisivu
:   <http://www.synfig.org/>

Lisenssi
:   [GNU GPL](GNU_GPL) v.2

Toimii seuraavilla alustoilla
:   Linux, Windows, Mac OS X

Asennus
:   Synfig Studion asennuspaketit Windowsille, Linux-jakeluille (rpm-,
    deb- ja lähdekoodipaketteina) sekä Mac OS X:lle löytyvät ohjelman
    kotisivujen "download"-sivulta. Ohjelma saattaa löytyä myös
    joidenkin Linux-jakeluiden pakettivarastosta suoraan.

Käyttöohjeet
:   [Käyttöohjeita](http://wiki.synfig.org/wiki/Category:Manual),
    [tutorialeja](http://wiki.synfig.org/wiki/Category:Tutorials) sekä
    muuta
    [dokumentaatiota](http://wiki.synfig.org/wiki/User_Documentation)
    Synfig Studiosta löytyy ohjelman wiki-sivuilta:
    <http://wiki.synfig.org/wiki/Main_Page>

Esimerkkejä
:   [Youtube](https://www.youtube.com/results?search_query=synfig)
    -palvelusta löytyy lukuisia video-tutorialeja ja esimerkkejä
    Synfigillä tehdyistä kuvista ja animaatioista.

{{% wrapper class="psgallery" %}}
-   [ ](/images/synfigstudio-1.png)
-   [ ](/images/synfigstudio-2.png)
-   [ ](/images/synfigstudio-3.png)
-   [ ](/images/synfigstudio-4.png)
-   [ ](/images/synfigstudio-5.png)
-   [ ](/images/synfigstudio-6.png)
-   [ ](/images/synfigstudio-7.png)
-   [ ](/images/synfigstudio-8.png)
{{% /wrapper %}}

*Teksti: pesasa* <br />
*kuvakaappaukset: pesasa*


+++
Date = "2012-02-25T22:00:00.000Z"
Title = "K-9 Mail"
Description = "K9 Mail on monipuolinen avoimen lähdekoodin sähköpostiohjelma Android-laitteille."
Week = "2x09"
Number = "61"
Alustat = ["Android"]
Tagit = ["Sähköposti","Viestintä","Internet"]
Type = "post"
Author = "pesasa"
Pageimage = "valo61-k9mail.png"
+++


**K9 Mail on monipuolinen avoimen lähdekoodin sähköpostiohjelma
Android-laitteille.**

![ ](/images/valo61-k9mail.png "fig:valo61-k9mail.png") K-9 Mail pohjautuu
Androidin oletussähköpostiohjelmaan, mutta sisältää lukuisia parannuksia
ja lisäyksiä toiminnallisuuteen. Ohjelma toimii Android-laitteessa
taustalla palveluna, alkuperäisen sähköpostiohjelman tapaan, ja
ilmoittaa käyttäjälle välittömästi Push-tekniikalla saapuvista
sähköposteista. K-9 Mail tukee normaaleja IMAP-, POP- ja SMTP-yhteyksiä
postin vastaanottamiseen ja lähettämiseen. Näiden lisäksi ohjelma tukee
myös Exchangen versioita 2003 ja 2007 WebDAV-protokollan kautta.

Ohjelmaan on mahdollista asettaa käyttöön useita sähköpostitilejä
postien vastaanottoon. Sähköpostin lähetystä varten taas on mahdollista
määritellä useita identiteettejä, joita käyttämällä onnistuu sähköpostin
lähettäminen niin työ-, siviili- kuin harrastusminällä. Lähetetyt
viestit on mahdollista määritellä tallettumaan myös piilokopiona (bcc)
omaan tai muuhun haluttuun sähköpostiosoitteeseen. Lähteville viesteille
voi myös asettaa identiteetistä riippuvan ja viestin loppuun lisättävän
allekirjoituksen eli signaturen.

Uusien sähköpostitilien luominen on tehty mahdollisimman helpoksi, sillä
ohjelma osaa asettaa tunnetuimpien sähköpostipalveluiden asetukset
automaattisesti. Asetusten laittaminen on toki mahdollista myös käsin.
Ohjelmalla onnistuu niin tiedostoliitteiden lähettäminen kuin
vastaanottaminenkin. Saapuneita viestejä voi merkitä tärkeiksi
tähtisymbolilla ja viestejä voi lajitella ja etsiä useilla kriteereillä.
K-9 Mail kykenee myös lähettämään ja vastaanottamaan PGP-salattuja
viestejä käyttäen erikseen asennettavaa APG-ohjelmaa. Ohjelman voi myös
määritellä tallentamaan saapuneet viestit laitteen sisäisen muistin
sijasta SD-kortille. VCard-muotoisten yhteystietojen lähettäminen ja
vastaanottaminen sähköpostilla onnistuu, jos laitteeseen on lisäksi
asennettuna CardCalSync-ohjelma.

K-9 Mailin käyttöliittymä on käännetty useammalle kielelle, mukaan
lukien myös suomi.

Kotisivu
:   <http://code.google.com/p/k9mail/>

Lisenssi
:   [Apache-lisenssi 2.0](http://www.apache.org/licenses/LICENSE-2.0)

Toimii seuraavilla alustoilla
:   Android

Asennus
:   Ohjelma on asennettavissa normaaliin tapaan Android Marketista.

{{% wrapper class="psgallery" %}}
-   [ ](/images/K-9_Mail-1.png)
-   [ ](/images/K-9_Mail-2.png)
-   [ ](/images/K-9_Mail-3.png)
-   [ ](/images/K-9_Mail-4.png)
-   [ ](/images/K-9_Mail-5.png)
-   [ ](/images/K-9_Mail-6.png)
-   [ ](/images/K-9_Mail-7.png)
-   [ ](/images/K-9_Mail-8.png)
{{% /wrapper %}}

*Teksti: pesasa* <br />
*Kuvakaappaukset: pesasa*


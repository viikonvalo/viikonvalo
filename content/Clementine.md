+++
Date = "2011-03-05T22:00:00.000Z"
Title = "Clementine"
Description = "Clementine on musiikinsoitto-ohjelma monipuolisilla ominaisuuksilla musiikkikirjaston hallintaan sekä verkkopalveluintegroinneilla."
Week = "1x10"
Number = "10"
Alustat = ["Linux","Mac OS X","Windows"]
Tagit = ["Musiikki"]
Type = "post"
Author = "pesasa"
Pageimage = "valo10-Clementine.png"
+++

**Clementine on musiikinsoitto-ohjelma monipuolisilla ominaisuuksilla
musiikkikirjaston hallintaan sekä verkkopalveluintegroinneilla.**

![ ](/images/valo10-Clementine.png "fig:valo10-Clementine.png") Clementine pitää
musiikkiarkistosi hyvässä järjestyksessä. Se soittaa monessa muodossa
olevaa musiikkia (mp3, ogg,...), ylläpitää niiden meta-tietoja ja
arvosteluita sekä tarvittaessa muuntaa tiedostoja haluttuun muotoon. Se
osaa luoda automaattisesti älykkäitä ja dynaamisia soittolistoja
(satunnainen, suosituimmat kappaleet, eniten soitetut, vähiten soitetut
jne.). Clementine integroituu näppärästi verkosta löytyviin
musiikkilähteisiin, kuten Last.fm, SomaFM, Magnatune, Jamendo ja Icecast
sekä itse valitut nettiradiot.

Musiikin lisäksi Clementine osaa etsiä verkosta myös muuta musiikkiin
liittyvää tietoa. Se käyttää hyväkseen mm. Wikipediaa, Amazonia,
Facebookia, Myspacea, last.fm:ää ja lyrics.wikia.com:ia, joista ohjelma
etsii artisteista ja kappaleista monenmoista tietoa sekä
levynkansikuvia, kappaleiden sanoituksia, muiden kuuntelijoiden
mielipiteitä jne. Myös tiedostojen siirtäminen kannettaviin
soittolaitteisiin kuten iPodiin on tehty helpoksi.

Clementine toimii Windows-, Linux- ja Mac OS X -alustoilla.
Linux-käyttäjille Clementine saattaa vaikuttaa tutulta sillä se
pohjautuu tunnettuun Amarok 1.4 -soitto-ohjelmaan, josta se haarautui.

Kotisivu:
:    <http://code.google.com/p/clementine-player/>

Lisenssi:
:    [GNU GPLv](GNU GPL "wikilink")3

Toimii seuraavilla alustoilla:
:    Linux, Windows, Mac OS X

Asennus:
:    Asennuspaketit löytyvät ohjelman kotisivulta. Linux-järjestelmiin sivulta löytyvät asennuspaketit Ubuntu-, Debian- ja Fedora Core -jakeluille.

{{% wrapper class="psgallery" %}}
* [Musiikkiarkisto esittäjän ja levyn mukaan sekä soittolista](/images/clementine-1.png)
* [Työpöydällä näytettävä ilmoitus kappaleen vaihtuessa](/images/clementine-2.png)
* [Tiedostoselain](/images/clementine-3.png)
* [Musiikki- ja äänilähteet Internetissä](/images/clementine-4.png)
* [Jamendon musiikkivalikoimaa](/images/clementine-5.png)
* [Artistitietoja Wikipediasta](/images/clementine-6.png)
* [Lisää artistitietoja Lastfm-palvelusta ja Myspacesta](/images/clementine-7.png)
{{% /wrapper %}}

*Teksti: pesasa* <br />
*kuvakaappaukset: pesasa*


+++
Date = "2011-08-13T21:00:00.000Z"
Title = "WinSCP"
Description = "WinSCP on vapaa tiedostojensiirto-ohjelma Windows-alustalle."
Week = "1x33"
Number = "33"
Alustat = ["Windows"]
Tagit = ["Internet","Tiedostonhallinta"]
Type = "post"
Author = "pesasa"
Pageimage = "valo33-winscp.png"
+++


**WinSCP on vapaa tiedostojensiirto-ohjelma Windows-alustalle.**

![ ](/images/valo33-winscp.png "fig:valo33-winscp.png") WinSCP on tarkoitettu
asiakasohjelmaksi tiedostojen siirtoon SCP-, SFTP-, FTPS- ja
FTP-protokollilla paikallisen tietokoneen ja etätietokoneen, esimerkiksi
www-palvelimen, välillä. Graafisena ikkunoituna ohjelmana WinSCP on
helppo käyttää. Ohjelman käyttöliittymän voi valita kahdesta
vaihtoehdosta. *Commander*-käyttöliittymä on toteutettu muun muassa
[Norton Commanderista](http://en.wikipedia.org/wiki/Norton_Commander) ja
[Total Commanderista](http://en.wikipedia.org/wiki/Total_Commander)
tuttuun tyyliin kahdella sarakkeella, joista toinen esittää paikallisen
koneen ja toinen etäkoneen tiedostojärjestelmän. Tiedostojen siirto
tapahtuu näiden kansioiden välillä. Toinen vaihtoehto on
*Explorer*-käyttöliittymä, joka muistuttaa Windowsin
Explorer-tiedostonhallintaa. Tässä tilassa ikkuna sisältää vain näkymän
etäkoneen kansioon ja tiedostoja voi siirrellä joko raahaamalla tai
leikkaamalla ja liimaamalla tämän ikkunan ja Windowsin tavallisen
tiedostohallinnan välillä.

WinSCP:stä löytyvät myös toiminnot kansioiden synkronointiin koneiden
välillä sekä mahdollisuus tiedosto-operaatioiden skriptaamiseen eräajona
tapahtuvia siirtoja varten. Ohjelma tukee myös avainten käyttöä
ssh-yhteyksien muodostamisessa.

Kotisivu
:   <http://winscp.net/>

Lisenssi
:   [GNU GPL](GNU_GPL)

Toimii seuraavilla alustoilla
:   Windows

Asennus
:   Asennuspaketit löytyvät ohjelman kotisivulta.

VALO-CD
:   WinSCP löytyy myös
    [VALO-CD](http://www.valo-cd.fi/ilmainen_winscp)-kokoelmasta.

{{% wrapper class="psgallery" %}}
-   [ ](/images/WinSCP-1.png)
-   [ ](/images/WinSCP-2.png)
{{% /wrapper %}}

*Teksti: pesasa* <br />
*kuvakaappaukset: pesasa*


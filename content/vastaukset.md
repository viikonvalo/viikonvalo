+++
Title = "Kysymyksiä ja vastauksia"
Menu = "main"
Weight = 1
+++
Tälle sivulle on koottu muutamia kysymyksiä ja vastauksia tähän sivustoon liittyen

{{% wrapper class="toc" %}}
- [Mikä on VALO?](#mika)
- [Kuka on näiden sivujen takana?](#kuka)
- [Voinko osallistua jotenkin?](#osallistu)
- [Saako näitä esittelytekstejä ja kuvakaappauksia käyttää muualla?](#kayta)
- [Mistä sivuston muu kuvitus on peräisin? Voiko sitä saada käyttöön jostain?](#kuvitus)
- [Paljonko sivustolla on kävijöitä?](#kavijoita)
{{% /wrapper %}}

<a id="mika"></a>
Mikä on VALO?
-------------

VALO on lyhenne sanoista **V**apaat ja **A**voimen **L**ähdekoodin **O**hjelmat. (englanniksi FOSS = Free and Open Source Software)

Vapaan ohjelman tekijä on päättänyt tinkiä omista oikeuksistaan sinun,
ohjeman käyttäjän hyväksi. [GNU-projekti][GNU-proj] määritteli
[vapaiden ohjelmien][vapaat ohj] neljä vapautta seuraavasti:

- Vapaus **käyttää** ohjelmaa mihin tahansa tarkoitukseen.
- Vapaus **opiskella** ohjelman toimintaa, ja **soveltaa** sitä.
- Vapaus **levittää kopioita**, jolloin voit auttaa vaikka naapuriasi.
- Vapaus **parantaa** ohjelmaa, **ja antaa muutokset levitykseen**, jotta koko yhteisö hyötyy.

Monessa tapauksessa ohjelman edelleen jakamisen ainoana rajoituksena on, että jakaminen tapahtuu samoilla ehdoilla.

Vapaat ohjelmat ovat usein saatavissa veloituksetta, vaikka ilmaisuus ei olekaan niiden olennainen ominaisuus.

<a id="kuka"></a>
Kuka on näiden sivujen takana?
------------------------------

Sivustoa ylläpitävät yksityiset ihmiset, jotka haluavat edistää tietoisuutta vapaista ohjelmista.

Toimintaa tukevat muun muassa:

- [Turuxi][Turuxi] (Turku)
- [Porixi][Porixi] (Pori)

Aiemmin sivuston ylläpidossa oli mukana nyt jo lopetettu yhdistys Linux-Aktivaattori ry.

Läheisesti sivustoon liittyy myös [VALO-CD-projekti][VALO-CD], joka jakelee osaa tälläkin sivustolla esitellyistä ohjelmista CD-levyn muodossa.

[![Turuxi](/images/turuxi-logo.png "Turuxi")][Turuxi]
[![Porixi](/images/Porixi-logo.png "Porixi")][Porixi]
[![VALO-CD](http://www.valo-cd.fi/img/valo-160x60.gif "VALO-CD")][VALO-CD]

<a id="osallistu"></a>
Voinko osallistua jotenkin?
---------------------------

**Kyllä!** Osallistua voi useammalla tapaa:

- **Seuraa** sivustolla julkaistavia viikon VALOja ja **kerro** niistä
  kavereilleisi. Nämä onnistuvat helposti vaikka sosiaalisen median,
  kuten [Facebookin][Facebook] ja [Twitterin][Twitter], kautta.
  Jokaisen artikkelin lopusta löytyvät *jaa*-nappulat muutamalle yleisimmälle
  sosiaaliselle medialle. Pidä ystäväsi informoituina!
- Voit osallistua **sisällön tuottamiseen** [Githubissa][Github].
  Siellä voi:
   -    **Ehdottaa ohjelmaa** Viikon VALOksi lisäämällä "*issuen*".
   -    **Kirjoittaa ohjelmalle esittelyn** (tarkemmat ohjeet Githubissa)
   -    **Oikolukea** ja **korjata** kirjoitus- sekä muita virheitä esittelyteksteistä.

<a id="kayta"></a>
Saako näitä esittelytekstejä ja kuvakaappauksia käyttää muualla?
----------------------------------------------------------------

Kyllä! Tekstit ja kuvat on pääsääntöisesti lisensoitu
[Creative Commons Nimeä - Tarttuva 4.0 Suomi][CC-by-sa-4fi] -lisenssillä.
Poikkeukset tästä on ilmoitettu erikseen. Tämä CC-BY-SA -lisenssi tarkoittaa lyhyesti,
että niitä voi käyttää, myös muokattuina, kunhan mainitsee alkuperäisen
tekijän ja julkaisee johdetun tuotoksen samalla lisenssillä.
Jos haluat käyttää aineistoa, mutta jäi jotain kysyttävää, yhteyttä
voi ottaa osoitteeseen info (at) viikonvalo.fi .

Kuvat ja tekstit raakaversioina löytyvät [Viikon VALOn Github-varastosta][Github].

<a id="kuvitus"></a>
Mistä sivuston muu kuvitus on peräisin? Voiko sitä saada käyttöön jostain?
--------------------------------------------------------------------------

{{% wrapper class="rightimage" %}}
![Punatulkku](/images/Eurasian_Bullfinch.png)
{{% /wrapper %}}
Sivuston kuvituksessa on käytetty melko paljon
materiaalia [Open Clip Art Library][OCAL] -sivustolta, joka jakaa
vapaita leikekuvia kenen tahansa käytettäväksi. Sivuston käyttämä
[CC0][CC0]-lisenssi tarkoittaa käytännössä, että leikekuvia saa käyttää missä
haluaa ja miten haluaa. Kuvitus, jota ei ole otettu Open Clip Art
-kirjastosta, on piirretty itse ja näistäkin suuri osa on tämän
jälkeen lisätty Open Clip Artin valikoimiin, kuten esimerkiksi
viereisen kuvan [punatulkku](http://www.openclipart.org/detail/103141).

<a id="kavijoita"></a>
Paljonko sivustolla on kävijöitä?
---------------------------------

Sivustolla ei valitettavasti ole tällä hetkellä kävijälaskureita. Tällä hetkellä
sivusto ei myöskään seuraa käyttäjiään muilla keinoin, kuten Googlen analytiikalla.
Myöskään sosiaalisen median jakonappulat eivät ota yhteyttä palveluihin ennen kuin
niitä painetaan.



[GNU-proj]:     http://www.gnu.org/
[vapaat ohj]:   http://fsfe.org/projects/wsis/fs.fi.html
[L-A]:          http://www.linux-aktivaattori.fi/
[Turuxi]:       http://turuxi.org
[Porixi]:       http://porixi.linux-aktivaattori.fi
[VALO-CD]:      http://www.valo-cd.fi/
[Facebook]:     http://www.facebook.com/viikonvalo
[Twitter]:      http://twitter.com/viikonvalo
[L-A-valo]:     http://www.l-a.fi/Projektit/Viikon_VALO
[Github]:       https://github.com/viikonvalo/viikonvalo.fi
[CC-by-sa-4fi]: http://creativecommons.org/licenses/by-sa/4.0/deed.fi
[OCAL]:         http://openclipart.org/
[CC0]:          http://creativecommons.org/publicdomain/zero/1.0/

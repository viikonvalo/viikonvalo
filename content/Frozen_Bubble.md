+++
Date = "2011-06-25T21:00:00.000Z"
Title = "Frozen Bubble"
Description = "Frozen Bubble on viihdytävä ajanvietepeli, jossa yritetään pudottaa katosta riippuvia värikkäitä palloja \"ampumalla\" niitä samanvärisillä palloilla alhaalta."
Week = "1x26"
Number = "26"
Alustat = ["Linux","Windows","Mac OS X","Android","iOS","S60"]
Tagit = ["Java","Peli"]
Type = "post"
Author = "pesasa"
Pageimage = "valo26-FrozenBubble.png"
+++


**Frozen Bubble on viihdytävä ajanvietepeli, jossa yritetään pudottaa
katosta riippuvia värikkäitä palloja "ampumalla" niitä samanvärisillä
palloilla alhaalta.**

![ ](/images/valo26-FrozenBubble.png "fig:valo26-FrozenBubble.png") Peli soveltuu
kaikenikäisille, sillä sen pelaaminen on helppo oppia. Pelin ulkoasu on
graafisesti viimeistelty ja värikäs. Frozen Bubble on yksinkertaisesta
ideastaan huolimatta, tai ehkä pikemminkin sen ansioista, erittäin
addiktiivinen. "Vielä yksi kenttä!" Lapset ja vanhemmatkin viihtyvät
tämän pelin seurassa. Puhelimeen asennettuna peli on oivaa ajanvietettä
esimerkiksi bussia odotellessa.

Pelin tietokoneversio sisältää normaalin yksinpelin lisäksi muun muassa
kaksinpelin, verkkopelin sekä kenttäeditorin. Erikoisuutena pelissä on
erillinen värisokeille suunnattu tila, jossa pallot on merkitty värien
lisäksi myös erimuotoisilla symboleilla.

Peli on saatavilla usealle alustalle mukaan lukien yleisimmät
älypuhelimet. Pelin [Java-versiota](http://glenn.sanson.free.fr/fb/) voi
pelata suoraan selaimella millä tahansa Javaa ymmärtävällä alustalla.

Kotisivu
:   <http://www.frozen-bubble.org/>

Lisenssi
:   [GNU GPL](GNU_GPL) v.2

Toimii seuraavilla alustoilla
:   Linux, Mac OS X, Windows (Java-applettina), Android, iOS, Symbian
    S60, Java

Asennus
:   Asennuspaketit tai linkit niitä jakaville sivuille löytyvät ohjelman
    kotisivujen *downloads*-osiosta. Useimmissa Linux-jakeluissa peli on
    asennettavissa suoraan paketinhallinnasta ja Android-puhelimiin ja
    -tabletteihin se löytyy marketista. Windows-ympäristössä voidaan
    toistaiseksi pelata pelin
    [Java-versiota](http://glenn.sanson.free.fr/fb/).

{{% wrapper class="psgallery" %}}
-   [ ](/images/FrozenBubble-1.png)
-   [ ](/images/FrozenBubble-2.png)
-   [ ](/images/FrozenBubble-3.png)
-   [ ](/images/FrozenBubble-4.png)
-   [ ](/images/FrozenBubble-5.png)
{{% /wrapper %}}

*Teksti: pesasa* <br />
*kuvakaappaukset: pesasa*


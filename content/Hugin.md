+++
Date = "2011-07-09T21:00:00.000Z"
Title = "Hugin"
Description = "Hugin on vapaa panoramatyökalu valokuvaajille ja satunnaisemmillekin näppäilijöille. Ohjelmalla voi yhdistellä useampia valokuvia upeiksi panoramakuviksi sekä tehdä muita projektiomuunnoksia."
Week = "1x28"
Number = "28"
Alustat = ["Windows","Linux","Mac OS X","FreeBSD"]
Tagit = ["Kuvat","Kuvankäsittely"]
Type = "post"
Author = "pesasa"
Pageimage = "valo28-Hugin.png"
+++


**Hugin on vapaa panoramatyökalu valokuvaajille ja satunnaisemmillekin
näppäilijöille. Ohjelmalla voi yhdistellä useampia valokuvia upeiksi
panoramakuviksi sekä tehdä muita projektiomuunnoksia.**

![ ](/images/valo28-Hugin.png "fig:valo28-Hugin.png") Niin ammattilaisille,
harrastajille kuin kuvia satunnaisesti napsivillekin soveltuvalla
Huginilla on helppoa koostaa useammasta osittain päällekkäisestä kuvasta
yksi kokonaisuus. Kuvien yhdisteleminen tapahtuu tunnistamalla
vierekkäisistä kuvista yhteisiä osia ja sovittamalla ne kohdakkain
valitun projektion mukaisesti. Samalla kuvien värit ja valoisuudet
sovitetaan sopimaan yhteen. Huginin ohjatulla panoramatoiminnolla on
helppo päästä alkuun. Ohjattu toiminto käyttää oletusasetuksia, jotka
ovat kuitenkin kaikki säädettävissä ohjelman muilta välilehdiltä.
Säädettäviä ovat muun muassa kuvan asetukset (sijoittelu, kierto,
kallistus, järjestys,...), kameran ja linssin asetukset, rajaus,
peittomaski, kontrollipisteet, kuten kuvien kohdistamiseen käytettävät
vastinpisteet, optimointitavoitteet, valaistusasetukset sekä lopullisen
kuvan asetukset (projektio, kuvan koko, tiedostomuoto,...). Säädettävää
siis riittää osaavalle käyttäjälle, vaikka aloittelija pääseekin
pitkälle jo pelkän ohjatun työkalun automaattisilla toiminnoilla.

Ohjatussa panoraman luonnissa on kolme vaihetta: Kuvien ja
linssiasetusten valinta, kuvien kohdistus ja panoraman luonti. Kuvien
valinnan yhteydessä ohjelmalle kerrotaan käytetyt linssin asetukset,
jotka ohjelma osaa tunnistaa suoraan useimpien kameroiden kuvaan
tallettamista tiedoista. Toisessa vaiheessa ohjelma yrittää tunnistaa
kuvista yhteisiä osia, merkitä niitä kontrollipisteiksi ja näiden avulla
kohdistaa kuvat keskenään. Kontrollipisteiden automaattiseen löytämiseen
Hugin käyttää versiosta 2010.4.0 lähtien vapaata patenttivapaata
toteutusta. Kohdistuksen jälkeen Hugin antaa nähtäväksi
esikatseluikkunan, josta käyttäjä saa vielä tehtyä joitakin säätöjä,
kuten käytetyn projektion valinnan, kuvan siirtelyn ja kierron
esimerkiksi horisontin oikaisua varten sekä kuvan rajauksen. Lopuksi
kolmannessa vaiheessa luodaan itse lopullinen panoramakuva. Hugin
tallentaa tuotoksen oletuksena häviöttömässä tif-muodossa, mutta muita
tallennusmuotoja on valittavissa pääikkunan "Stitcher"-välilehdeltä.

Panoramakuvien lisäksi Huginia voi käyttää erilaisiin
projektiomuunnoksiin, kuten perspektiivikorjauksiin. Sillä voi
esimerkiksi suoristaa perspektiivin aiheuttaman vääristymän vaikka
julisteesta tai kirjan sivusta vinoon otetusta kuvasta.

Kotisivu
:   <http://hugin.sourceforge.net/>

Lisenssi
:   [GNU GPL](GNU_GPL) v.2

Toimii seuraavilla alustoilla
:   Windows, Linux, Mac OS X, FreeBSD

Asennus
:   Linux-jakeluihin Hugin löytyy suoraan jakelun oman paketinhallinnan
    kautta. FreeBSD:lle ohjelma taas löytyy ports-kokoelmasta. Windows-
    ja Mac OS X -alustoille ohjelma löytyy ohjelman kotisivun
    "download"-osiosta. Muille alustoille ohjelmaa voi yrittää kääntää
    suoraan lähdekoodista.

Käyttöohjeet
:   Ohjelman kotisivulta löytyy useita
    [tutorialeja](http://hugin.sourceforge.net/tutorials/index.shtml),
    joiden avulla voi harjoitella Huginin käyttöä.

{{% wrapper class="psgallery" %}}
-   [ ](/images/Hugin-1.png)
-   [ ](/images/Hugin-2.png)
-   [ ](/images/Hugin-3.png)
-   [ ](/images/Hugin-4.png)
-   [ ](/images/Hugin-5.png)
-   [ ](/images/Hugin-6.png)
-   [ ](/images/Hugin-7.png)
-   [ ](/images/Hugin-8.png)
-   [ ](/images/Hugin-panorama-Espanjalaiset\_portaat.jpg)
-   [ ](/images/Hugin-panorama-Turku.jpg)
-   [ ](/images/Hugin-panorama-Vatikaani.jpg)
{{% /wrapper %}}

*Teksti: pesasa* <br />
*kuvakaappaukset: pesasa*


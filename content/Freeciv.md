+++
Date = "2011-08-27T21:00:00.000Z"
Title = "Freeciv"
Description = "Freeciv on vuoropohjainen strategiapeli. Pelaaja on heimopäällikkö joka johtaa väkensä vuodesta 4000 eKr. härkävankkurien ajasta avaruusteknologiaan ja maailmanvallaksi."
Week = "1x35"
Number = "35"
Alustat = ["Linux","Windows","Mac OS X","FreeBSD","OpenBSD","NetBSD","Solaris","OS/2","AmigaOS","Maemo"]
Tagit = ["Cygwin","Peli"]
Type = "post"
Author = "Taleman"
Pageimage = "valo35-freeciv.png"
+++


**Freeciv on [vuoropohjainen
strategiapeli](http://fi.wikipedia.org/wiki/Strategiapeli). Pelaaja on
heimopäällikkö joka johtaa väkensä vuodesta 4000 eKr. härkävankkurien
ajasta avaruusteknologiaan ja maailmanvallaksi.**

![ ](/images/valo35-freeciv.png "fig:valo35-freeciv.png") Pelaaja perustaa
kaupunkeja, rakentaa kaupunkeihin viljasiiloja, temppeleitä, kirjastoja
jne. Rakentamalla laivoja voi valtakuntaansa laajentaa saarille ja
naapurimantereelle. Kehittämällä teknologioita saa käyttöönsä lisää
rakentamiskohteita ja parempia laivoja. Pelin voittaa perussäännöillä
se, jolla sovittuna pelin loppumisvuonna on eniten pisteitä, tai ainoa
jäljelle jäänyt pelaaja tai pelaaja joka ensiksi saa avaruusaluksensa
perille Alfa Centaurin aurinkokuntaan. Youtubesta löytyy videoita
pelistä [selostuksen kera](http://www.youtube.com/watch?v=cMqRjEdEABY)
(englanniksi tosin).

[Freeciv](http://freeciv.wikia.com) osaa yksinpelin ja moninpelin.
Moninpeliä voi pelata netissä kaikki osallistujat samaan aikaan
tietokoneensa äärellä tai [pitkänä
pelinä](http://freeciv.fi/wiki/Etusivu), jossa pelataan yksi pelivuoro
vuorokaudessa tai muuta sovittua tahtia. Nämä pitkät pelit kestävät
puolesta vuodesta vuoteen.

Freeciv on käännetty 32 kielelle, myös suomeksi. Heimoksi voi valita
suomalaiset, tai jonkun muun kymmenistä kansakunnista.

{{% wrapper class="leftimage" %}}
![ ](/images/Freeciv-duunareita.png "fig:Freeciv-duunareita.svg")
{{% /wrapper %}}
Kaupallinen vastine Freeciville on
[Civilization](http://fi.wikipedia.org/wiki/Civilization) -pelisarja,
erityisesti Civilization II. Toki käyttöliittymää on uudistettu
monipuolisemmaksi ja "nykyaikaisemmaksi". Freecivissä pelin säännöt ovat
muokattavissa, saatavilla on grafiikkapaketteja joilla pelin
ulkonäköäkin voi muokata, valmiita karttoja pelattavaksi on saatavilla
ja muitakin valmiita modauspaketteja on tehty.

Pelistä oli myös HTML5:ttä tukevassa selaimessa pelattava versio
Freeciv.net, mutta se [lienee nyt
lopetettu](http://freeciv.tumblr.com/). Vapaana ohjelmana sen
[lähdekoodi](https://github.com/freecivnet/freeciv-web/) on kuitenkin
yhä saatavilla Github-palvelussa. Youtubesta löytyy
[esittelyvideo](http://www.youtube.com/watch?v=PR_CSEnpZps).

Moninpeliin löytyy vastustajia, esimerkiksi
[freeciv.fi](http://freeciv.fi) on aloittamassa [pitkää
peliä](http://freeciv.fi/wiki/Pelit) syyskuun 5. päivä. Valitsemalla
käynnistyksessä "Yhdistä verkkopeliin" ja välilehti
Internet-metapalvelin saa luettelon peleistä joihin voi liittyä. Peliä
voi pelata myös paikallisverkossa LAN-pelinä, tällöin käynnistetään
pelipalvelin ja pelaajat valitsevat välilehdellä Paikallisverkko
palvelimen johon liittyvät. Pelaamaan voi opetella tietokonevastustajia
vastaan pelaamalla, sitten kun ne tuntuvat liian helpolta saattavat
ihmisvastustajat olla tiukempi vastus. Pelissä voi olla ihmispelaajia ja
tietokonepelaajia samaan aikaan, suurin pelaajamäärä on 128.

Osallistuessasi moninpeliin **varmistu etukäteen voivasi pelata peli
loppuun asti**. On hyvin epäkohteliasta lopettaa peli kesken, koska se
pilaa muiden pelin.

Pelissä voi joutua sotimaan naapurivaltioita vastaan, mutta sotimista
voi pyrkiä välttämään. Pelin voi voittaa käymättä yhtään sotaa. Hyvät
suhteen naapurivaltioihin auttavat menestymään, toki pitää kilpailla
jotta menestyy paremmin kuin naapurit.

Freeciviä kehitetään koko ajan, uusin versio 2.3.0 julkaistiin 8.
elokuuta. Ensimmäinen versio julkaistiin jo vuonna 1996.

Kotisivu
:   <http://freeciv.wikia.com>

Lisenssi
:   [GNU GPL](GNU_GPL)

Toimii seuraavilla alustoilla
:   Linux, Windows, Unixit, Mac OS X, OS/2, Cygwin, AmigaOS ym.
    <http://en.wikipedia.org/wiki/Freeciv#Compatibility>

Asennus
:   Saatavilla Linux-jakeluissa yleensä jakelun omista
    pakettivarastoista. Windows ja Mac OS X löytyy pelin kotisivulta.
    Ubuntulle löytyy
    [Playdebistä](http://www.playdeb.net/software/FreeCiv). Voi myös
    kääntää itse, esimerkiksi Debian GNU/Linuxille onnistuu [näin
    helposti](http://freeciv.wikia.com/wiki/Install-Debian) kunhan
    [käännin](http://fi.wiktionary.org/wiki/käännin) ja tarvittavat
    kehityskirjastot on asennettu.

Käyttöohjeet
:   <http://freeciv.fi/wiki/Opas> Suomenkielisen Freeciv -yhteisön lyhyt
    opas
:   <http://freeciv.wikia.com/wiki/Game_Manual> Kattava käsikirja,
    saatavilla seitsemällä kielellä (muttei suomeksi).
:   <http://freeciv.wikia.com/wiki/Tutorials> Aloitusoppaita peliin,
    englanninkielisiä
:   Civilization ja Civilization II pelien ohjekirjat pätevät aika
    hyvin, jos semmoinen sattuu olemaan käsillä

{{% wrapper class="psgallery" %}}
-   [Peli juuri aloitettu](/images/Kuvakaappaus-Freeciv.png)‎
-   [Pelaajat: suomalaiset on ihminen, muita kansakuntia ohjaa tietokoneen tekoäly](/images/Kuvakaappaus-Freeciv-1.png)
-   [Tieteen kehityspolkuja](/images/Kuvakaappaus-Freeciv-2.png)
-   [Kaupungin rakentelua](/images/Kuvakaappaus-Freeciv-4.png)
-   [Kaupungin tuotantojono](/images/Kuvakaappaus-Freeciv-5.png)
-   [Diplomatiaa, eli neuvottelu toisen kansakunnan kanssa](/images/Kuvakaappaus-Freeciv-3.png)
-   [Täyteen rakennettu saari](/images/Kuvakaappaus-Freeciv-6.jpg)
{{% /wrapper %}}

*Teksti: Taleman* <br />
*kuvakaappaukset: Taleman*

{{% wrapper class="comments" %}}
Kommentit
---------

Strategiapelit
:   Anonymous 28. Elokuu 2011 - 13:48
:   On muuten aika paljon vanhoja strategiapelejä joista voisi tulla
    open sourcena aika mahtavia viritelmiä. Esimerkiksi nyt vaikka
    Steel Panthersit. 

Pitkä peli
:   pesasa 28. Elokuu 2011 - 8:58
:   Tuo 5.9. alkava pitkä peli näyttäisi olevan jo täynnä ja uudet
    ilmoittautujat menevät varalle.

Pitkä peli
:   taleman 28. Elokuu 2011 - 11:09
:   No pahus, silloin kun kirjoitin artikkelia, oli muistaakseni kolme
    ilmoittautunutta. Mahdollisesti pelejä voi käynnistää useita jos
    niin paljon tulee pelaajia.

Selaimella pelattava versio taas olemassa
:   Anonymous 29. Huhtikuu 2015 - 10:05
:   Osoitteessa <http://play.freeciv.org/> voi selaimella pelata
    FreeCiviä. Luvataan toimivan myös älypuhelimessa ja tabletilla. 

{{% /wrapper %}}

+++
Date = "2014-03-15T22:00:00.000Z"
Title = "Open Camera"
Description = "Open Camera on avoimen lähdekoodin kamerasovellus Android-puhelimille ja -tableteille."
Week = "4x12"
Number = "168"
Alustat = ["Android","SailfishOS"]
Tagit = ["Kuvat"]
Type = "post"
Author = "oma nimimerkki"
Pageimage = "valo168-opencamera.png"
+++


**Open Camera on avoimen lähdekoodin kamerasovellus Android-puhelimille
ja -tableteille.**

![ ](/images/valo168-opencamera.png "fig:valo168-opencamera.png") Open Camera on
kamerasovellus, joka sisältää monia edistyneitä toimintoja, joita ei
löydy monista muista kamerasovelluksista. Jotkin ohjelman ominaisuudet
saattavat toimia vain laitteilla, jotka tukevat kyseistä
toiminnallisuutta. Ohjelma vaatii toimiakseen Androidin, jonka versio on
vähintään 4.0, mutta se toimii hyvin myös Jolla-puhelimen
SailfishOS-käyttöjärjestelmän kanssa. Ohjelmalla voi ottaa sekä still-
että videokuvaa. Myös laitteen mahdollista etukameraa voi käyttää
"selfieiden" ottamiseen.

Ohjelmaa voi käyttää automaattiasetuksilla taikka monipuolisista
säädöistä voi valita kyseiseen tilanteeseen sopivat. Salaman voi kytkeä
toimimaan automaattisesti, pakotetusti pois päältä, pakotetusti päälle
taikka "soihtu"-tilaan, jossa laitteen led-salama palaa jatkuvasti.
Kuvan tarkennustavaksi voi valita automaattisen, jolloin kuva tarkentuu
näytöltä sormella valittuun kohtaan, äärettömän, makrotilan taikka
jatkuvan tilan, jossa laite säätää tarkennusta jatkuvasti.
Kosketusnäytöltä voi helposti säätää liukusäätimellä valotusasetuksia
tai zoomia (rajausta). Zoomia voi säätää kosketusnäytöltä myös kahdella
sormella nipistämällä.

Lisäasetuksista löytyy automaattisten kuvausasetusten lisäksi valmiita
asetuksia erilaisiin tilanteisiin, kuten urheiluun, yökuvaukseen,
teatteriin, rannalle, auringonlaskuun, ilotulitukseen tai
kynttilänvaloon. Myös asetukset valkotasapainon ja väriefektien, kuten
mustavalkoasetuksen tai seepiavärin, valitsemiseen löytyvät. Samoin
asetuksista löytyy kuvan automaattinen vakaaminen ("Auto-stabilise"),
joka käyttää laitteen omia sensoreita asennon tunnistamiseen, ja joka
suoristaa vinossa otetut kuvat. Kasvontunnistus helpottaa kuvaamista
tunnistamalla kasvot ja tarkentamalla automaattisesti niihin. Ohjelmassa
on käytettävissä myös ajastin ja kuvien ottaminen useamman kuvien
sarjoina. Kuvaan voi halutessaan myös tallentaa sijaintitiedot laitteen
GPS-toiminnon avulla.

Ohjelman käyttöliittymää voi jonkin verran muokata valitsemalla, mitä
tietoja ja toiminnallisuuksia näytöllä näytetään.

Kotisivu
:   <http://opencamera.sourceforge.net/>
:   [F-Droidissa](https://f-droid.org/repository/browse/?fdfilter=open%20camera&fdid=net.sourceforge.opencamera)
:   [Google
    Playssa](https://play.google.com/store/apps/details?id=net.sourceforge.opencamera)

Lisenssi
:   [GNU GPLv](GNU_GPL)3+

Toimii seuraavilla alustoilla
:   Android, SailfishOS

Asennus
:   Ohjelma on asennettavissa [F-Droid](F-Droid "wikilink")-palvelusta
    tai Google Playsta. Nokia X -puhelinten käyttäjät voivat ladata
    ohjelman Nokia Storesta.

{{% wrapper class="psgallery" %}}
-   [Open Camera automaattiasetuksilla, automaattisen salaman
    kanssa.](/images/opencamera-1.jpg)
-   [Tarkennusasetukset asetettuna
    makrotilaan.](/images/opencamera-2.jpg)
-   [Auto-stabilise-valinta mittaa laitteen asennon puhelimen tai
    tabletin omilla antureilla ja oikaisee otetun kuvan vaakasuoraan
    automaattisesti.](/images/opencamera-3.jpg)
-   [Kasvontunnistus tarkentaa kuvan automaattisesti
    kasvoihin.](/images/opencamera-4.jpg)
-   [Laitteen äänenvoimakkuusnappuloita voi käyttää laukaisijana,
    zoomina tai valotuksen säätämiseen.](/images/opencamera-5.jpg)
-   [Ohjelmasta löytyy lukuisia valmiita kuvausasetuksia automaattisen
    tilan lisäksi.](/images/opencamera-6.jpg)
-   [Väriefekteistä löytyy muun muassa
    "sketch"-asetus.](/images/opencamera-7.jpg)
-   [Väriefekteistä löytyy muun muassa
    "seepia"-asetus.](/images/opencamera-8.jpg)
-   [Auto-stabilise oikaisee automaattisesti vaakasuoraan vinossa otetut
    kuvat.](/images/opencamera-9.jpg)
-   [Auto-stabilisella oikaistu kuva.](/images/opencamera-10.jpg)
-   [Makrotilassa otettu kuva.](/images/opencamera-11.jpg)
-   [Makrotilassa otettu kuva.](/images/opencamera-12.jpg)
-   [Seepiakuva](/images/opencamera-13.jpg)
-   [Sketch-kuva](/images/opencamera-14.jpg)
{{% /wrapper %}}

*Teksti: oma nimimerkki* <br />
*kuvakaappaukset: kuvien tekijän nimimerkki*



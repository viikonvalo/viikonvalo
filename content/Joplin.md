+++
Date = "2018-08-26T11:04:19+03:00"
Title = "Joplin"
Description = "Ohjelmisto muistiinpanojen ja tehtävälistojen tekemiseen ja järjestämiseen muistikirjoiksi."
Week = "8x01"
Number = 246
Alustat = ["Windows", "Mac OS X", "Linux", "Android", "iOS"]
Tagit = ["muistiinpanot", "todo", "markdown"]
Type = "post"
Author = "Pesasa"
Pageimage = "valo246-joplin.png"

+++

**Vapaa ojelmisto muistiinpanojen ja tehtävälistojen tekemiseen, järjestämiseen muistikirjoiksi sekä
synkronoimiseen eri laitteille.**

![ ](/images/valo246-joplin.png "fig:valo246-joplin.png")
Joplinissa käyttäjä voi organisoida muistiinpanonsa muistikirjoiksi, joita voi järjestellä
myös sisäkkäin. Yksittäiset muistiinpanot ovat tyypiltään joko pelkkiä muistiinpanoja taikka
tehtäviä.

Muistiinpano on Markdown-kielellä kirjoitettu teksti. Teksti voi sisältää muun muassa:

- otsikoita
- kappaleita
- listoja
- todo-listoja, joissa lista-alkion eteen tulee rastiruutu
- linkkejä
- kuvia

Tavallisten Markdown-ominaisuuksien lisäksi Joplin tukee LaTeX-muodossa kirjoitettua
matematiikkaa. Muistiinpanoon voi lisäksi liittää liitetiedostoja, esimerkiksi kuvia tai muita liitteitä,
sekä aihetunnisteita (tageja). 

Tehtävät ovat muutoin samanlaisia kuin muutkin muistiinpanot, mutta muistikirjassa niiden edessä
näytetään rastiruutu, jonka merkitä voi ruksilla, kun tehtävä on tehty. Lisäksi tehtäville voi ajastaa
muistutuksen, joka näkyy ilmoituksena työpöytä- tai mobiililaitteissa.

Joplin on alkujaan suunniteltu korvaamaan kaupallinen Evernote-ohelmisto ja siksi siihen voikin
tuoda *import*-toiminnolla Evernoten *.enex*-tiedostoja. Joplin muuntaa tuodut muotoillut tekstit
Markdown-kielelle. Myös liitetyt resurssit, kuten kuvat ja muut tiedostot, sekä metatiedot,
kuten paikkatiedot ja aikaleimat, tulevat tuonnin mukana.

Joplin sisältää toiminnot sisällön hakua varten sekä hakusanoja tai asiasanoja (tagit) käyttäen.

Synkronointi
------------

Joplin tukee sisällön synkronointia laitteiden välillä pilvipalveluiden kautta.
Sisäänrakennettu tuki löytyy [Nextcloud](Nextcloud)-, Dropbox-, OneDrive-palveluille sekä
yleiselle WebDAV-protokollalle. Lisäksi synkronointi voidaan tehdä myös tiedostojärjestelmään,
eli esimerkiksi verkkolevylle tai johonkin hakemistoon, joka synkronoidaan muilla keinoin
johonkin palveluun.

Halutessaan muistikirjat voi myös kryptata, mikä lisää pilvipalvelun kautta tehtävän synkronoinnin
turvallisuutta.

Koska ohjelmasta löytyvät versiot niin työpöytälaitteille kuin mobiililaitteille, voi
esimerkiksi kauppalistan luoda tietokoneella ja sitä voi lukea kaupassa puhelimelta
ruksien samalla kerätyt tuotteet näytöltä.

Terminaaliversio
----------------

Tavallisten ikkunoitujen työpöytäsovellusten ja mobiilisovellusten lisäksi Joplinista
löytyy myös tekstipohjainen sovellus terminaalia varten. Sen käyttöliittymä muistuttaa
jonkin verran Vim-editoria, koska siinä voi komentotilassa syöttää kaksoispisteellä alkavia
komentoja.

Tarkemmat ohjeet terminaali-Joplinin asentamisesta ja käytöstä löytyvät erillisestä
[dokumentaatiosta](https://joplin.cozic.net/terminal/).



Kotisivu
:   <https://joplin.cozic.net/>

Lisenssi
:   [MIT](MIT)

Toimii seuraavilla alustoilla
:   Windows, MacOS, Linux, Android, iOS

Asennus
:   Latauslinkit ja -ohjeet löytyvät ohjelman kotisivulta. 

Muita vastaavia
:   [ReText](ReText)

{{% wrapper class="psgallery" %}}
-   [Muistikirjat sekä niihin tallennetut tehtävät ja muistiinpanot. Myös matematiikka ja liitetiedostot, kuten kuvat ovat tuettuja](/images/joplin-1.jpg)
-   [Joplinin asetuksista löytyy muun muassa synkronointi pilvipalvelimelle.](/images/joplin-2.jpg)
-   [Joplin-muistiinpanojen sisältö kirjoitetaan Markdown-kielellä ja esimerkiksi linkitys ulkoisiin osoitteisiin onnistuu.](/images/joplin-3.jpg)
-   [Joplinin terminaaliversio.](/images/joplin-4.jpg)
-   [Terminaaliversiossa muokkaus tapahtuu käyttäjän valitsemalla editorilla. Tässä Vimillä.](/images/joplin-5.jpg)
-   [Terminaali-Joplinin käyttöliittymä muistuttaa Vimiä. Tässä asetukset.](/images/joplin-6.jpg)
-   [Valittu muistikirja mobiiliversiossa](/images/joplin-7.jpg)
-   [Uusien tehtävien, muistiinpanojen ja muistikirjojen lisääminen mobiilisti.](/images/joplin-8.jpg)
-   [Valikosta voi valita halutun muistikirjan, halutun tagin tai synkronoinnin.](/images/joplin-9.jpg)
-   [Markdown renderöidään nätisti myös mobiililaitteissa. Editoimaan pääsee helposti.](/images/joplin-10.jpg)
-   [Myös matematiikka ja kuvat näkyvät mobiililaitteilla.](/images/joplin-11.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*

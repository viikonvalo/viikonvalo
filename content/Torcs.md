+++
Date = "2011-09-10T21:00:00.000Z"
Title = "TORCS"
Description = "TORCS on kilpa-autosimulaattori jota käytetään autoilupelinä, tekoälyn ohjaamana autoilupelinä ja tutkimusalustana. TORCS on pelinäkin ihan hyvä, enemmän realistinen kuin kaahauspeli."
Week = "1x37"
Number = "37"
Alustat = ["FreeBSD","Linux","Mac OS X","Windows"]
Tagit = ["Peli"]
Type = "post"
Author = "Taleman"
Pageimage = "valo37-Torcs.png"
+++


**TORCS on kilpa-autosimulaattori jota käytetään autoilupelinä, tekoälyn
ohjaamana autoilupelinä ja tutkimusalustana. TORCS on pelinäkin ihan
hyvä, enemmän realistinen kuin kaahauspeli.**

![ ](/images/valo37-Torcs.png "fig:valo37-Torcs.png") [The Open Racing Car
Simulator](http://torcs.sourceforge.net) (TORCS) sisältää yli 50
erilaista autoa (
[kuplavolkkarista](http://fi.wikipedia.org/wiki/Volkswagen_Kupla)
[Formula 1](http://fi.wikipedia.org/wiki/Formula_1) autoon). Ratoja on
yli 20 ja tietokonevastustajia 50 erilaista. Ohjaus toimii
näppäimistöllä, mutta myös ohjaussauva ja rattiohjain toimivat.
Hiirelläkin voi ohjata, mutta minun mielestäni hiiri oli aivan mahdoton
ohjaamisessa. Rattiohjain parantanee kierrosaikoja sekunnilla tai
kahdella näppäimistöllä ohjaamiseen verrattuna.

Omia kuljettajia voi ohjelmoida, TORCS nimittää niitä roboteiksi.
Laatimaansa robottia voi kilpailuttaa muita robotteja vastaan [Torcs
Racing Boardissa](http://www.berniw.org/trb/). Uusia autoja voi
suunnitella
[autoeditorilla](http://usuarios.multimania.es/f1torcs/tcse/torcs_car_setup_editor.html).

Ohjelman kehitys aloitettiin vuonna 1997 nimella Racing Car Simulator.
Linux Journal kehuu vuoden 2007 lokakuun 18. päivän numerossaan TORCSia
[parhaaksi vapaakoodin
autoilupeliksi](http://www.linuxjournal.com/node/1000435). Uusin versio
1.3.1 on julkaistu joulukuussa 2008.
{{% wrapper class="rightimage" %}}
![ ](/images/Torcs-muokattu-kuva.png "fig:Torcs-muokattu-kuva.png")
{{% /wrapper %}}
Grafiikat ovat aika hienot. Hiekka pöllyää kun ajaa ulos radalta, taustapeili
toimii, jarruvalot syttyvät jne.. Rataan jää jarrutusjäljet näyttämään
mitä ajolinjoja muut autot käyttävät. Äänetkin ovat ihan hyvät.

Valitettavasti verkkopeli puuttuu, TORCS ei siis kelpaa pelaamiseen
kavereita vastaan. Kaksi pelaajaa voi pelata samalla näppäimistöllä
jaetulla ruudulla, ruudun ylälaita on eka pelaaja, alalaita toinen. Tämä
ei ole lainkaan niin hienoa kuin olisi pelata porukalla kukin oman
tietokoneensa ääressä.

Kilpailu tietokoneen ohjaamia autoja vastaan sitävastoin onnistuu,
pelaajat ja autot voi itse valita. Vaikeusastetta voi säätää pelin
valikosta, lisäksi voi valita itselleen paremman tai huonomman auton
kuin muille. Kunhan oppii pysymään radalla, voittonsa voi
kestopäällystetyillä radoilla varmistaa ottamalla itselleen Formula 1
auton ja muille kilpailijoille jotain muuta. F1 on kiihtyvyydeltään,
nopeudeltaan, jarrutusteholtaan ja rataan liimautumisessa ylivoimainen.

Kotisivu
:   <http://torcs.sourceforge.net/>

Lisenssi
:   [GNU GPL](GNU_GPL)

Toimii seuraavilla alustoilla
:   FreeBSD, Linux, MacOS X, Windows

Asennus
:   Linux-jakeluissa tulee jakelun omista pakettivarastoista. MacOS X ja
    Windows-käyttäjät joutunevat noutamaan asennustiedoston kotisivulta.
    Peli vaatii OpenGL 1.3:a tukevan näytönohjaimen.

Käyttöohjeet
:   Kotisivuilla on dokumentaatio-osasto, jossa englanninkielistä
    ohjeistusta (ja myös italiankielinen käsikirja).

{{% wrapper class="psgallery" %}}
-   [Taustapeili toimi](/images/Kuvakaappaus-Torcs-1.png)‎
-   [Radoilla on korkeuseroja](/images/Kuvakaappaus-Torcs-2.png)
-   [Pitää opetella miten radan mutkat ajetaan](/images/Kuvakaappaus-Torcs-3.png)‎
-   [Ohjaamonäkymän lisäksi muitakin on](/images/Kuvakaappaus-Torcs-4.png)‎|
-   [Vaikea pärjätä kuvakaappaillessa](/images/Kuvakaappaus-Torcs-5.png)‎
-   [Kisan tulostaulu](/images/Kuvakaappaus-Torcs-6.png)‎
-   [Radan voi valita](/images/Kuvakaappaus-Torcs-7.png)‎
-   [Tietokonepelaajat voi valita useasta robotista](/images/Kuvakaappaus-Torcs-8.png)‎
{{% /wrapper %}}

*Teksti: Taleman* <br />
*kuvakaappaukset: Taleman*


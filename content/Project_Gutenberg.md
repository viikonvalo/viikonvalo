+++
date = "2011-01-30T20:00:00+03:00"
Title = "Project_Gutenberg"
Description = "Project Gutenberg on vapaiden sähkökirjojen verkkokirjasto."
Week = "1x05"
Number = 5
Tags = ["Kaikki alustat"]
Categories = ["Aineisto", "Kirjat"]
Type = "post"
Author = "Pesasa"
Pageimage = "valo5-Project_Gutenberg.png"

+++

**Project Gutenberg on vapaiden sähkökirjojen verkkokirjasto.**

![](../images/valo5-Project_Gutenberg.png "fig:valo5-Project_Gutenberg.png")
Project Gutenbergin arkistossa on yli 33000 vapaasti käytettävää
sähkökirjaa. Valtaosa kirjoista on tekijänoikeuksista jo vapautuneita
klassikoita. Pienempi osa kirjoista on yhä tekijänoikeuksien alaisia,
mutta tekijöidensä itse vapaaseen jakeluun antamia teoksia. Kunkin
kirjan alkusivuilla on kerrottu ehdot, joilla kirjoja voi käyttää.

Kirjat on luokiteltu palveluun kielen mukaan. Suurin osa kirjoista on
englanniksi. Loput kielet on jaoteltu yli 50 kirjaa sisältäviin, joihin
myös suomenkieli kuuluu, sekä alle 50 kirjaa sisältäviin. Suomenkielisiä
kirjoja on vanhoista suomalaisista klassikoista
([Kalevala](http://www.gutenberg.org/ebooks/7000), [Seitsemän
veljestä](http://www.gutenberg.org/ebooks/11940),
[Juha](http://www.gutenberg.org/ebooks/10863)) ulkomaisiin
käännöskirjoihin ([Shakespearen näytelmät](http://www.gutenberg.org/browse/languages/fi#a65)
Cajanderin käännöksinä, [Tristan ja Isolde](http://www.gutenberg.org/ebooks/19674),
[Baskervillen koira](http://www.gutenberg.org/ebooks/32536)).

Tekstimuotoiset kirjat on tallennettu monessa muodossa: html, epub,
kindle, plucker, QiOO Mobile sekä puhtaana utf-8-tekstinä. Niitä voi
siis lukea mm. www-selaimilla sekä e-kirjanlukulaitteilla ja
-ohjelmilla, kuten [FBReaderilla](FBReader "wikilink"). Osa kirjoista on
myös muunnettu äänikirjoiksi joko koneellisesti tai vapaaehtoisten
lukemina. Monet luetuista äänikirjoista ovat
[Librivox](http://librivox.org)-projektin tuottamia. Kirjojen ja
äänikirjojen lisäksi Project Gutenbergin arkistoista löytyy muun muassa
tekijänoikeusvapaita musiikki- ja muita äänityksiä ([Valkyrien
ratsastus](http://www.gutenberg.org/ebooks/10177)), nuotteja,
videopätkiä ([Apollo 11:n laskeutuminen
kuuhun](http://www.gutenberg.org/ebooks/116)) ja kuvia ([Liisa
ihmemaassa -kirjan kuvitus](http://www.gutenberg.org/ebooks/114)).

Kotisivu:
:    <http://www.gutenberg.org/>

Lisenssi: [Project Gutenberg Licence](http://www.gutenberg.org/wiki/Gutenberg:The_Project_Gutenberg_License)
:   Tekijänoikeuksista vapautuneet kirjat ovat Public Domainia, eli
    julkista omaisuutta, Yhdysvaltalaisen tekijänoikeuslain mukaan.
:   Katso tarkempi tieto lisenssistä kunkin kirjan alusta.

{{% wrapper class="psgallery" %}}
* [Kirjat ovat ladattavissa useammassa muodossa.](images/project_gutenberg-1.png)
* [Kirjojen selaaminen kielen mukaan](images/project_gutenberg-2.png)
* [Suomenkielisiä kirjoja kirjailijan mukaan järjestettyinä](images/project_gutenberg-3.png)
* [Beatrix Potterin lastenkirjaklassikko](images/project_gutenberg-4.png)
* [Kuvitettu kirja](images/project_gutenberg-5.png)
{{% /wrapper %}}

*Teksti: pesasa* <br />
*Kuvakaappaukset: pesasa*
+++
Date = "2013-12-21T22:00:00.000Z"
Title = "DOSBox"
Description = "DOSBox on emulaattoriohjelmalla, jolla voi ajaa nostalgisia DOS-aikakauden ohjelmia ja pelejä."
Week = "3x52"
Number = "156"
Alustat = ["Linux","Windows","Mac OS X","FreeBSD","Solaris","BeOS","OS/2","RISC OS"]
Tagit = ["Emulaattori"]
Type = "post"
Author = "Pesasa"
Pageimage = "valo156-dosbox.png"
+++


**DOSBox on emulaattoriohjelmalla, jolla voi ajaa nostalgisia
DOS-aikakauden ohjelmia ja pelejä.**

![ ](/images/valo156-dosbox.png "fig:valo156-dosbox.png") DOSBox mahdollistaa
vanhojen DOS-ohjelmien ja erityisesti -pelien käyttämisen useilla
nykyaikaisilla käyttöjärjestelmillä. Se löytyy ainakin Windows-, Linux-,
Mac OS X-, FreeBSD-, BeOS-, OS/2-, RISC OS- ja Solaris-järjestelmille.
Itse DOS-alustan emuloinnin lisäksi DOSBox emuloi myös
286/386-suorittimia, tiedostojärjestelmiä, erilaisia DOS:in kanssa
käytettyjä muistijärjestelmiä, näyttötyyppejä sekä DOS-aikakauden
yleisimpiä äänikortteja. Prosessoriemuloinnin ansiosta DOSBox toimii
myös Arm-pohjaisessa [Raspberry Pi](http://www.raspberrypi.org/)
-minikoneessa.

DOSBox käynnistyy omaan ikkunaansa, jossa näytetään DOS-järjestelmän
komentokehotetta matkiva käyttöliittymä. Ohjelma käynnistyy Z-asemalta,
joka sisältää muutamia järjestelmän perusohjelmia. Muiksi asemiksi
DOSBoxiin voi liittää `mount`-komennolla isäntäjärjestelmän hakemistoja
taikka esimerkiksi cd- tai dvd-aseman. Koska DOSBox osaa matkia
tarvittavia muistityyppejä ja yleisimpiä äänikortteja, käynnistyvät
monet ohjelmat jopa helpommin kuin aikoinaan aidoilla DOS-versiolla.
Myös esimerkiksi näppäimistöasetusten muuttaminen suomalaiseksi tapahtuu
helposti `keyb fi` -komennolla.

DOS-ajan näyttöjen pienen resoluution vuoksi DOSBox-ikkuna on varsin
pieni, mutta sen voi *alt+enter*-näppäinyhdistelmällä suurentaa koko
näytön kokoiseksi. Ohjelmat, joissa käytetään hiirtä, kaappaavat hiiren
oletuksena omaan käyttöönsä ensimmäisellä hiiren klikkauksella, mutta
hiiren voi vapauttaa taas isäntäjärjestelmän käyttöön painamalla
*ctrl+F10*-yhdistelmää. Muita
[näppäinyhdistelmiä](http://www.dosbox.com/wiki/Special_Keys) ohjelmasta
löytyy esimerkiksi ohjelmien suorituksen nopeuttamiseen ja hidastamiseen
tai vaikka kuvakaappausten ja videokaappausten ottamiseen.

Vanhoja DOS-pelejä voi joiltakin löytyä vielä varastoista. Myös verkosta
löytyy lukuisia "abandonwareksi" kutsuttuja pelejä ja ohjelmia.
Abandonwareksi mainittujen ohjelmien kanssa kannattaa muistaa, että
vaikka niiden tekijät ovakin hylänneet ne ja lopettaneet niiden
kehittämisen ja myynnin, eivät niiden tekijänoikeudet ole silti
välttämättä päättyneet. Osa tällaisista ohjelmista on saatettu vapauttaa
avoimeksi lähdekoodiksi tai pelkästään [vapaasti käytettäväksi
freewareksi](http://en.wikipedia.org/wiki/List_of_commercial_video_games_released_as_freeware).
Joidenkin hylätyiltä vaikuttavien pelien tai ohjelmien käyttöön ei
puolestaan ole virallista lupaa.

Kotisivu
:   <http://www.dosbox.com>

Lisenssi
:   [GNU GPL](GNU_GPL)

Toimii seuraavilla alustoilla
:   Linux, Windows, Mac OS X, BeOS, FreeBSD, OS/2, RISC OS, Solaris

Asennus
:   Ohjelman asennuspaketit löytyvät sen kotisivuilta. Linux-jakeluissa
    DOSBox on asennettavissa suoraan paketinhallinnasta.

Ohjeita
:   [DOSBox-projektin wiki](http://www.dosbox.com/wiki/Main_Page)

Linkkejä peleihin
:   <http://www.classicdosgames.com/>

{{% wrapper class="psgallery" %}}
-   [DOSBoxin komentorivikehote käynnistyy Z-asemalta. Muutama rivi
    ohjeita käyttöön.](/images/dosbox-1.png)
-   [Dune 2 -pelin asennus käynnissä.](/images/dosbox-2.png)
-   [Mausteen keräämistä Arrakis-planeetalla.](/images/dosbox-3.png)
-   [1990-luvun pelien grafiikkaa. "House
    Atreides"](/images/dosbox-4.png)
-   [Dune II - The Battle for Arrakis](/images/dosbox-5.png)
-   [Dune 2, Warcraft, C&C,... Rakenna ja valloita -tyyppisten pelien
    perusperiaate ei ole paljoa muuttunut vuosien
    saatossa.](/images/dosbox-6.png)
-   [Suomalaisen Remedy Entertainmentin Death Rally -pelin
    Shareware-version käynnistys.](/images/dosbox-7.png)
-   [Death Rallyn päävalikko](/images/dosbox-8.png)
-   [Pelaajan ja auton valinta](/images/dosbox-9.png)
-   [Kaasua!](/images/dosbox-10.png)
-   [Maalissa ykkösenä](/images/dosbox-11.png)
-   [Maalissa ykkösenä](/images/dosbox-12.png)
-   [Tekstipohjainen kaksipalstainen tiedostonhallinta Volkov
    Commander](/images/dosbox-13.png)
-   [Archon](/images/dosbox-14.png)
-   [Lemmings](/images/dosbox-15.png)
-   [Face Off!](/images/dosbox-16.png)
-   [Prince of Persia - aikansa klassikko](/images/dosbox-17.png)
-   [Prince of Persia](/images/dosbox-18.png)
-   [Warcraft: Orcs & Humans](/images/dosbox-19.png)
-   [Abuse](/images/dosbox-20.png)
-   [Windows 3.11 fwg](/images/dosbox-21.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*



+++
Date = "2014-11-01T22:00:00.000Z"
Title = "QRemoteControl"
Description = "QRemoteControl on ohjelmisto, jolla mobiililaitetta voi käyttää tietokoneen kaukosäätimenä langattomalla verkkoyhteydellä."
Week = "4x45"
Number = "201"
Alustat = ["Linux","Windows","Mac OS X","Android","SailfishOS","iOS","Meego","Symbian"]
Tagit = ["Blackberry","Multimedia"]
Type = "post"
Author = "Pesasa"
Pageimage = "valo201-qremotecontrol.png"
+++


**QRemoteControl on ohjelmisto, jolla mobiililaitetta voi käyttää
tietokoneen kaukosäätimenä langattomalla verkkoyhteydellä.**

![ ](/images/valo201-qremotecontrol.png "fig:valo201-qremotecontrol.png")
QRemoteControl on palvelin- ja asiakasohjelmien pari, jonka asentamalla
mobiililaite muuttuu näppäräksi kaukosäätimeksi, jolla voi ohjata vaikka
mediasoittimena tai esityskoneena toimivaa tietokonetta. Palvelinohjelma
löytyy Windows-, Mac OS X- sekä Linux-alustoille ja asiakasohjelmaa voi
käyttää Android-, iOS-, SailfishOS-, MeeGo-, Symbian- ja
BlackBerry-laitteilla, joten laitetuki on varsin kattava.

Mobiililaitteeseen asennettavan kaukosäädinsovelluksen käyttöliittymä
jakautuu neljään näkymään: kaukosäädin, omat kuvakkeet, hiiri ja
näppäimistö. Kaukosäädinnäkymä on erityisesti media- ja esityskäyttöön
soveltuva, sillä se sisältää valmiiksi näissä käytöissä yleisimmin
käytettävät painikkeet, kuten toisto- ja pysätysnappulat,
äänenvoimakkuuden säädön sekä nuolinäppäimet. Näppäimistönäkymä toimii
tavallisena näppäimistönä, josta löytyy useimmin tarvittavat näppäimet.
Ohjelman näppäimistön sijasta voi halutessaan käyttää myös
mobiililaitteen omaa virtuaalinäppäimistöä. Hiirinäkymä toimii
tavallisen kannettavan tietokoneen laattahiiren tavoin. Siinä on lähes
koko näytön suuruinen kosketusalue, jonka reunassa ovat vierityspalkit,
sekä hiiren kolme näppäintä. Lisäksi näkymässä ovat käytettävissä myös
ctrl-, alt- ja shift-näppäimet, joita toisinaan tarvitaan yhtä aikaa
hiiritoimintojen kanssa. Tämän näkymään kaikki napit ovat pohjaan
tarttuvia, jolloin esimerkiksi raahaaminen on helppoa tätä hiirtä
käyttäen. Neljännessä näkymässä on käytettävissä joukko käyttäjän itse
luomia kuvakkeita, jotka suorittavat jonkin käyttäjän palvelinpuolella
määrittelemän komennon tai toiminnon.

Parikseen mobiililaitteessa käytettävä asiakasohjelma tarvitsee
ohjattavalla tietokoneella ajettavan palvelinohjelman, joka kuuntelee
verkon kautta tulevia yhteydenottoja. Palvelinohjelman voi halutessaan
laittaa käynnistymään automaattisesti sisäänkirjautumisen yhteydessä tai
käynnistää sen itse vain tarvittaessa. Yhteydenotoille voi ja kannattaa
määritellä salasana, joka tarvitaan yhteyden muodostamiseen. Lisäksi
asetuksista voi säätää muun muassa hiiren ja näppäimistön herkkyyttä.
Käyttäjä voi lisätä palvelimen asetusten kautta uusia mobiililaitteella
näkyviä pikakuvakkeita komennoille, näppäinyhdistelmille tai komentojen
yhdistelmille. Palvelimen asetuksista voi myös muokata mobiililaitteen
kaukosäädinnäkymässä näytettävien nappuloiden tuottamia
näppäinpainalluksia.

Kokeilluista asiakasohjelmista Android-versio tuntui toisinaan hieman
nykivältä ja esimerkiksi hiiren käyttö ei ollut aivan sulavaa. Sen
sijaan SailfishOS-alustalla kokeiltuna käyttö oli puolestaan erittäin
sulavaa.

Kotisivu
:   <http://qremote.org/>

Lähdekoodi
:   [Palvelin](http://sourceforge.net/projects/qrc/)
:   [Asiakas](https://github.com/strahlex/QRemoteControl-Client)

Lisenssi
:   [GNU GPL](GNU_GPL) v.3+

Toimii seuraavilla alustoilla
:   Palvelin: Linux, Windows, Mac OS X
:   Asiakas: Android, iOS, SailfishOS, MeeGo, BlackBerry, Symbian

Asennus
:   Ohjeet ja linkit asennukseen löytyvät ohjelman kotisivuilta.

Linkkejä
:   [QRemoteControl - Quick
    Demo](http://www.youtube.com/watch?v=Ue6I071I3ms) (Youtube)
:   [@qremote](https://twitter.com/qremote) (Twitter)

{{% wrapper class="psgallery" %}}
-   [Palvelinohjelma asennetaan ja käynnistetään tietokoneelle, jota
    halutaan ohjata mobiililaitteella.](/images/qremotecontrol-1.jpg)
-   [Ohjelman asetukset saa esiin tehtäväalueella (system tray)
    näkyvästä kuvakkeesta. Yhteydenmuodostus kannattaa suojata
    salasanalla.](/images/qremotecontrol-2.jpg)
-   [QRemoteControlille voi lisätä myös kuvakkeita itse määritellyille
    komennoille.](/images/qremotecontrol-3.jpg)
-   [Kaukosäädinnäkymän napit voi määritellä vastaamaan itse valittuja
    näppäimistön painalluksia.](/images/qremotecontrol-4.jpg)
-   [Kaukosäädinsovellus
    Jollan-puhelimessa.](/images/qremotecontrol-5.jpg)
-   [Kaukosäätimen ulkoasun säädöt. Valittavissa on valmiita
    väriteemoja.](/images/qremotecontrol-6.jpg)
-   [Kaukosäädinnäkymä.](/images/qremotecontrol-7.jpg)
-   [Näppäimistönäkymä.](/images/qremotecontrol-8.jpg)
-   [Hiirinäkymä.](/images/qremotecontrol-9.jpg)
-   [Omat kuvakkeet.](/images/qremotecontrol-10.jpg)
-   [Kaukosäädinnäkymä
    Android-tabletissa.](/images/qremotecontrol-11.jpg)
-   [Hiirinäkymä Android-tabletissa.](/images/qremotecontrol-12.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*



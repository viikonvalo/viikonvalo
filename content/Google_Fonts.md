+++
Date = "2015-03-13T22:00:00.000Z"
Title = "Google Fonts"
Description = "Google Fonts on kokoelma vapaita kirjasintyyppejä monenlaiseen käyttöön."
Week = "5x11"
Number = "219"
Alustat = ["Kaikki alustat"]
Tagit = ["Fontit","Kirjasintyypit","Materiaali"]
Type = "post"
Author = "Pesasa"
Pageimage = "valo219-googlefonts.png"
+++


**Google Fonts on kokoelma vapaita kirjasintyyppejä monenlaiseen
käyttöön.**

![ ](/images/valo219-googlefonts.png "fig:valo219-googlefonts.png") Google Fonts
on palvelu, jonka kautta Google tarjoaa käytettäväksi useita satoja
vapaita kirjasintyyppejä, eli fontteja, esimerkiksi käytettäväksi
www-sivujen ulkoasussa. Palvelu antaa käyttöliittymän kirjasintyyppien
valintaan kategorian, tyylin ja käytettyjen merkistöjen perusteella.
Valittavia fontteja voi helposti selata ja testata erilaisilla
esimerkkiteksteillä. Jos fontteja haluaa käyttää oman www-sivustonsa
tyylissä, saa palvelusta helpon sivustolle lisättävän kooditekstin,
jonka sivustolleen lisäämällä fontit ladataan suoraan Googlen palvelusta
sivuja näytettäessä. Tiedostot voi kuitenkin ladata myös itselleen, jos
haluaa käyttää fonttitiedostoja suoraan omalta sivustolta, linkittämättä
Googlen palveluun, tai haluaa käyttää kirjasimia jossain muussa
käytössä, kuten tekstiasiakirjoissa tai kuvankäsittelyssä.
Kirjasintiedostot voi ladata suoraan Googlen palvelusta tai fontit
sisältävästä [GitHub-repositorysta](https://github.com/google/fonts).
Kirjasintyyppit ovat True Type Font -muotoisia (.ttf).

Google Fonts -palvelun jakamat kirjasintyypit ovat kaikki vapaalla
lisenssillä julkaistuja. Suurin osa fonttiperheistä on lisensoitu [SIL
Open Font
License](http://scripts.sil.org/cms/scripts/page.php?site_id=nrsi&id=OFL)n
versiolla 1.1, osan lisenssinä on
[Apache](http://www.apache.org/licenses/LICENSE-2.0) 2 ja
Ubuntu-fonttien lisenssi on [Ubuntu Font
License](http://font.ubuntu.com/ufl/). Lisenssit antavat luvan käyttää,
muokata ja jakaa edelleen fontteja. Lisenssien mukaan fonteista
johdettujen uusien kirjasintyyppien jakelussa on käytettävää samaa
lisenssiä. Tämä lisenssivaatimus ei tietenkään koske varsinaisia töitä,
kuten kuvia ja dokumentteja, joissa on vain käytetty kyseisiä fontteja.

GitHub-repositoryssa tiedostot onkin jaoteltu juuri lisenssin mukaan.
Repositoryssa erilaisia kirjasintyyppejä on noin 870 kappaletta, joten
niiden joukosta löytyy varmasti käyttökelpoisia kirjasimia moneen
käyttöön. Niiden selaaminen on ehkä helpointa Googlen palvelun avulla.

Kotisivu
:   <http://www.google.com/fonts> (Palvelu kirjasinten valintaan)
:   <https://github.com/google/fonts> (Tiedostot)

Lisenssi
:   [OFL (SIL Open Font
    License)](http://scripts.sil.org/cms/scripts/page.php?site_id=nrsi&id=OFL),
    [Apache-lisenssi 2.0](http://www.apache.org/licenses/LICENSE-2.0),
    [UFL (Ubuntu Font License)](http://font.ubuntu.com/ufl/)

Toimii seuraavilla alustoilla
:   Kaikki alustat

{{% wrapper class="psgallery" %}}
-   [Google Fonts -palvelun käyttöliittymällä voi selata
    kirjasintyyppejä kategorian, tyylin ja käytettävissä olevan
    merkistön mukaan.](/images/google_fonts-1.jpg)
-   [Palvelusta saa omalle sivustolle lisättävän koodin, jolla fontti
    haetaan suoraan Googlen palvelusta.](/images/google_fonts-2.jpg)
-   [Fonttitiedostot repositoryna
    GitHub-palvelussa.](/images/google_fonts-3.jpg)
-   [Muutamia fonttitiedostoja omalle tietokoneelle
    ladattuina.](/images/google_fonts-4.jpg)
-   [True Type fontteja voi käyttää myös tavallisissa omalla
    tietokoneella toimivissa ohjelmissa, kuten Inkscape tai LibreOffice
    Writer.](/images/google_fonts-5.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*


+++
Date = "2012-01-28T22:00:00.000Z"
Title = "Scribus"
Description = "Scribus on taitto- ja julkaisuohjelma (DTP) Linux-, Mac OS X-, Unix- ja Windows-työpöytäkäyttäjille."
Week = "2x05"
Number = "57"
Alustat = ["Linux","Windows","Mac OS X","OS/2"]
Tagit = ["Toimisto","Sivuntaitto","Julkaiseminen"]
Type = "post"
Author = "Taleman, pesasa"
Pageimage = "valo57-scribus.png"
+++


**Scribus on [taitto- ja julkaisuohjelma
(DTP)](http://fi.wikipedia.org/wiki/Julkaisuohjelma) Linux-, Mac OS X-,
Unix- ja Windows-työpöytäkäyttäjille.**

![ ](/images/valo57-scribus.png "fig:valo57-scribus.png") Scribus on vapaan
koodin sovellus ammattitason sivutaittoon ja painovalmiiden
PDF-tiedostojen tuottamiseen. Käyttöliittymä on nykyaikainen ja
käyttäjäystävällinen. Scribus tukee ammattikäyttäjien tarvitsemia
ominaisuuksia kuten värierottelu, CMYK- ja spottivärien tuki, ICC
väriprofiilit ja monipuolinen PDF-tiedostojen luonti.

Scribuksen avulla on mahdollista tuottaa uutislehtiä, sanomalehtiä,
kirjoja, CD-levyn kansia, urheilutapahtuman käsiohjelmia, esityskalvoja
ja animoituja interaktiivisia PDF-lomakkeita. Muita käyttökohteita
voivat olla yrityksen tarvitseman paperitavaran yksilöiminen, esitteet,
julisteet ja kaikenlaiset asiakirjat, jotka vaativat joustavaa kuvien ja
tekstin asettelua sekä ammattimaista värienhallintaa. Scribus soveltuu
siis monipuolisesti sekä painettavan että digitaalisesti näytettävän
materiaalin tuottamiseen.

Scribus tukee monia bittikartta- ja vektorigrafiikkamuotoja. Se pystyy
tuomaan ja tallentamaan SVG-kuvia. Tekstiä Scribukseen voi tuoda muun
muassa LibreOffice/OpenOffice.org Writer-, OpenDocument-, PostScript- ja
Encapsulated PostScript-tiedostoista.

Asiakirjan tallennus onnistuu myös PDF-tiedostona, jossa on mahdollista
käyttää läpinäkyvyyttä, salausta ja suurta joukkoa muita PDF 1.3-1.5:n
ominaisuuksia mukaan lukien interaktiiviset PDF-lomakkeen kentät,
kirjanmerkit, tasot ja huomautukset. Värienhallinnassa on tuettu
LittleCMS versiot 1 ja 2.

{{% wrapper class="rightimage" %}}
![ ](/images/Scribus-icon2.png "fig:Scribus-icon2.png")
{{% /wrapper %}}
Scribus ei ole tekstinkäsittelyohjelma eikä kuvankäsittelyohjelmakaan.
Scribus osaa kumpaakin jonkin verran, mutta tarkoitus on kirjoittaa
ensin teksti valmiiksi ja muokata kuvat julkaisukuntoon niihin
tarkoitetuilla ohjelmilla, ja sen jälkeen Scribuksella sijoitella
tekstit ja kuvat julkaisun sivuille sivuasemoinnin mukaisesti.
Scribuksella kannattaa kirjoittaa otsikoita tai muita lyhyitä tekstejä,
tai teksti jossa erikoisefektejä kuten kolmannessa esimerkkikuvassa
kansilehdellä lehden nimessä.

Tekstien esittämiseen Scribuksessa käytetään kappale- ja kirjaintyylejä,
joilla samassa asemassa olevien tekstien ulkoasua voi muokata helposti
yhdestä paikasta. Tyylit voi joko luoda itse tai tuoda
LibreOffice-tiedostosta tekstin mukana ja muokata käyttöön sopivaksi.
Scribus tukee myös tekstilaatikoiden ketjutusta. Näin teksti saadaan
juoksemaan sujuvasti palstalta ja sivulta toiselle. Useampisivuisten
julkaisujen kanssa käteviä ovat myös sivupohjat. Scribuksessa voi luoda
omat sivupohjat esimerkiksi vasemmalle ja oikealle sivulle sekä
etusivulle, jolloin jokaisen sivun asettelua ei tarvitse tehdä erikseen
vaan valita käyttöön jokin olemassa olevista pohjista.

Uusin versio 1.4 julkaistiin 1.1.2012 melkein neljän vuoden kehitystyön
tuloksena, 2000 viankorjausta tai ominaisuustoivomusta on toteutettu.
[Julkaisumuistio](http://wiki.scribus.net/canvas/1.4.0_Release)

Kotisivu
:   <http://www.scribus.net>

Lisenssi
:   [GNU GPL](GNU_GPL), käsikirjan [Open Publication
    License](http://www.opencontent.org/openpub/)

Toimii seuraavilla alustoilla
:   Linux, Mac OS X, OS/2 Warp 4/eComStation, Unix, Windows,

VALO-CD
:   Scribus löytyy myös
    [VALO-CD](http://www.valo-cd.fi/ilmainen_scribus)-kokoelmasta. Uusi
    versio 1.4 on tulossa seuraavaksi julkaistavalle VALO-CD:lle.

Asennus
:   Ohjelman asennuspaketit löytyvät sen
    [kotisivulta](http://wiki.scribus.net/canvas/Download). Scribus
    sisältyy useimpiin Linux-jakeluihin, joten se voidaan asentaa
    jakelun oman paketinhallinnan kautta.

Esimerkki
:   [Linux-Aktivaattorin
    esite](http://viikonvalo.fi/files/la-esite-20120128.pdf)

### Käyttöohjeet

Esittelyvideo [Youtubessa](http://www.youtube.com/watch?v=SAicUk-p0lU)
(englanniksi). Riku Leinon [suomenkielinen
ohje](http://blogi.tsoots.fi/2008/05/scribus-opas-loytyy-nyt-taalta.html).
Englanninkielisiä
[opetusvideoita](http://showmedo.com/videotutorials/series?name=NfUrduNov)
Scribuksen käytöstä. Scribuksen kotisivuilta löytyy [ohjeita ja
tutoriaaleja](http://docs.scribus.net/).
[Esimerkkejä](http://wiki.scribus.net/canvas/Success_stories)
Scribuksella tehdyistä julkaisuista.

{{% wrapper class="psgallery" %}}
-   [Käynnistys sovellusvalikosta](/images/scribus-1.png)
-   [Uuden asiakirjan aloitus](/images/scribus-2.png)
-   [Scibuksella tehty kansilehti](/images/scribus-3.png)
-   [ ](/images/scribus-4.png)
-   [ ](/images/scribus-5.png)
-   [ ](/images/scribus-6.png)
-   [ ](/images/scribus-7.png)
-   [ ](/images/scribus-8.png)
{{% /wrapper %}}

*Teksti: Taleman, pesasa* <br />
*kuvakaappaukset: Taleman, pesasa*

{{% wrapper class="comments" %}}
Kommentit
---------

Scribus-opas
:   Anonymous 30. Tammikuu 2012 - 23:42
:   Vielä yksi Scribus-opas suomeksi: <http://fi.flossmanuals.net/scribus/index>

Scribus-opas
:   pesasa 31. Tammikuu 2012 - 0:17
:   Aivan tuo linkki olikin päässyt unohtumaan jutusta. Lisäsin sen mukaan.

{{% /wrapper %}}

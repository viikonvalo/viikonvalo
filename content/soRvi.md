+++
Date = "2012-10-27T21:00:00.000Z"
Title = "soRvi"
Description = "soRvi on vapaa työkalupakki avoimen suomalaisen datan analysointiin ja visualisointiin R-ohjelmistolla."
Week = "2x44"
Number = "96"
Alustat = ["Linux","Mac OS X","Windows"]
Tagit = ["Tilastot","Avoin data"]
Type = "post"
Author = "Pesasa"
Pageimage = "valo96-sorvi.png"
+++


**soRvi on vapaa työkalupakki avoimen suomalaisen datan analysointiin ja
visualisointiin R-ohjelmistolla.**

![ ](/images/valo96-sorvi.png "fig:valo96-sorvi.png") Suomessakin on alettu
kiitettävästi avata yhteiskunnan datavarastoja julkisiksi. Tiedon vapaa
saatavuus mahdollistaa niiden käytön ja yhdistämisen aivan uudella
tavalla. Suuri määrä pelkkää raakaa dataa ei yksinään kuitenkaan riitä
vaan se pitää pystyä käsittelemään ja saattamaan tulkittavaan muotoon.
**soRvi** on Suomi-datan käsittelyyn tarkoitettu
[R](R)-kirjasto. R on Viikon VALOnakin esitelty
tilasto-ohjelma, jonka graafiseksi käyttöliittymäksi soRvin tekijät
suosittelevat [RStudio](http://www.rstudio.com)-nimistä ohjelmaa.

soRvilla on mahdollista hakea avointa dataa suoraan esimerkiksi
Oikeusministeriön, Tilastokeskuksen, Maanmittauslaitoksen ja
[Datavaalit-sivuston](http://www.datavaalit.fi/) palvelimilta. soRvi
sisältää esimerkiksi algoritmeja, jotka siistivät alkuperäisestä
lähteestä haetun datan helpommin käsiteltävään muotoon. Alkuperäisestä
datasta saattaa esimerkiksi puuttua kenttien otsikkotietoja tai se
saattaa olla jaettuna useampaan tiedostoon ja algoritmeillä ne
yhdistellään paremmin käytettäväksi kokonaisuudeksi. soRvi siis sisältää
muun muassa välineet raakadatan esikäsittelyyn, jotta päästään helposti
käsiksi olennaiseen dataan. Kirjastosta löytyvät lisäksi esimerkiksi
rutiinit suomalaisen henkilötunnuksen ja siihen sisältyvät tiedon, eli
syntymäajan ja sukupuolen, tulkintaan.

soRvi-hanke sai vuonna 2011 ykköspalkinnon
[Apps4Finland-kisassa](http://apps4finland.fi/fi/osallistu-avoimen-datan-kilpailuun-23-10-2011-mennessa/fi/ajankohtaista/kovatasoinen-apps4finland-finaali-merkittava-loikka-avoimelle-datalle-suomessa)
Datan avaus -sarjassa sekä virallisessa kisassa että
yleisöäänestyksessä.

soRvin käyttöesimerkkejä löytyy
[Louhos-blogista](https://louhos.wordpress.com/category/sorvi).
Käyttöesimerkkinä muun muassa [vertailu puolueiden
kunnallisvaaliehdokkaiden aktiivisuudesta sosiaalisessa
mediassa](https://louhos.wordpress.com/2012/10/26/kunnallisvaaliehdokkaiden-aktiivisuus-sosiaalisessa-mediassa-puolueiden-vertailua/).
Kannattaa huomioida, että ainakin osassa esimerkeistä on käytetty soRvin
"develop"- eli kehityshaaraa, jossa on joitain uusia toimintoja. Muita
ohjeita, tietolähteitä ja hakuesimerkkejä löytyy hankkeen
[wikistä](https://github.com/louhos/sorvi/wiki). soRvin lähdekoodit
löytyvät [Github-palvelusta](https://github.com/louhos/sorvi).

Kotisivu
:   <http://louhos.github.com/sorvi/>

Lisenssi
:   [BSD](http://en.wikipedia.org/wiki/BSD_licenses)

Toimii seuraavilla alustoilla
:   Linux, Windows, Mac OS X

Asennus
:   soRvin asennusohjeet löytyvät työkalupakin kotisivuilta. Sen käyttö
    vaatii [R](R)-ohjelmasta vähintään version 2.15.1.
    R-ohjelman graafiseksi käyttöliittymäksi suositellaan
    RStudio-ohjelmistoa.

Käyttöohjeet
:   Ohjeita soRvin käyttöön löytyy sen kotisivujen kautta.

{{% wrapper class="psgallery" %}}
-   [Kunnallisvaalit 2012 - ehdokkaiden Facebook- ja Twitter-viestien
    kokonaismäärät puolueittain.](/images/sorvi-1.png)
-   [Kunnallisvaalit 2012 - ehdokkaiden Facebook- ja Twitter-viestien
    määrät puolueittain suhteutettuina ehdokkaiden
    määrään.](/images/sorvi-2.png)
-   [Kunnallisvaalit 2012 - ehdokkaiden Facebook- ja Twitter-viestien
    yhteismäärät päivittäin ja puolueittain kampanjan
    aikana.](/images/sorvi-3.png)
-   [Kunnallisvaalit 2012 - ehdokkaiden Facebook-päivitysten määrät
    päivittäin ja puolueittain kampanjan aikana.](/images/sorvi-4.png)
-   [Kunnallisvaalit 2012 - ehdokkaiden Twitter-päivitysten määrät
    päivittäin ja puolueittain kampanjan aikana.](/images/sorvi-5.png)
-   [Kunnallisvaalit 2012 - ehdokkaiden Facebook- ja Twitter-viestien
    yhteismäärät suhteutettuna ehdokkaiden määrään päivittäin ja
    puolueittain kampanjan aikana.](/images/sorvi-6.png)
-   [Kunnallisvaalit 2012 - ehdokkaiden Facebook- ja Twitter-viestien
    yhteismäärät suhteutettuna ehdokkaiden määrään päivittäin ja
    puolueittain kampanjan aikana.](/images/sorvi-7.png)
-   [Kunnallisvaalit 2012 - ehdokkaiden Facebook-päivitysten määrät
    suhteutettuna ehdokkaiden määrään päivittäin ja puolueittain
    kampanjan aikana.](/images/sorvi-8.png)
-   [Kunnallisvaalit 2012 - ehdokkaiden Twitter-päivitysten määrät
    suhteutettuna ehdokkaiden määrään päivittäin ja puolueittain
    kampanjan aikana.](/images/sorvi-9.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*


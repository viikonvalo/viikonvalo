+++
Date = "2012-05-19T21:00:00.000Z"
Title = "GCompris"
Description = "GCompris on vapaa oppimisohjelma. Sen sisältämät lukuisat erilaiset aktiviteetit tarjoavat paljon opettavaista puuhaa 2–10-vuotiaille lapsille."
Week = "2x21"
Number = "73"
Alustat = ["Linux","Mac OS X","Windows"]
Tagit = []
Type = "post"
Author = "Pesasa"
Pageimage = "valo73-gcompris.png"
+++


**GCompris on vapaa oppimisohjelma. Sen sisältämät lukuisat erilaiset
aktiviteetit tarjoavat paljon opettavaista puuhaa 2–10-vuotiaille
lapsille.**

![ ](/images/valo73-gcompris.png "fig:valo73-gcompris.png") Ohjelman nimi
GCompris tulee ranskan kielen sanoista "J’ai compris", eli "Ymmärrän".
Ohjelmaan on kerätty yli 120 erilaista opettavaista aktiviteettia, jotka
on luokiteltu muutamaan selkeään kategoriaan: tietokoneen ymmärtäminen,
oivallustehtävät, palapelit, viihdykkeet, matematiikka, lukeminen,
kokeilutehtävät ja strategiapelit. Suurimmat kategoriat on jaettu vielä
alaluokkiin. Esimerkiksi matematiikka on jaoteltu järjestämistehtäviin,
laskutehtäviin ja geometriatehtäviin. Kukin aktiviteetti on lisäksi
merkitty tehtävän vaativuutta kuvaavalla määrällä tähtiä. Moni
aktiviteetti on lisäksi asteittain vaikeutuva, eli aina suoritetun tason
jälkeen tulee seuraava, joka on hieman monimutkaisempi, vähän nopeampi
tai jollain muulla tavalla vaativampi. Osa aktiviteeteista on enemmän
leikkisiä ja pelillisiä, osa suoremmin opettavaisia, mutta jokaisen on
tarkoitus opettaa jotain tiettyä taitoa.

Tietokoneen kanssa aloitteleville on kategoriassa "tietokoneen
ymmärtäminen" erilaisia harjoituksia, joilla voi opetella näppäimistön
ja hiiren käyttöä. Nämä tehtävät soveltuvat toki myös vanhemmille
käyttäjille, jotka vielä totuttelevat tietokoneen hallintalaitteiden
käyttöön. Taivaalta putoavien sanojen kirjoittamista harjoituttava
aktiviteetti voi olla myös erinomainen väline kymmensormijärjestelmän
käytön harjoitteluun.

Suuri osa ativiteeteista ja ohjelman puhutuista äänistä on suomennettu,
mutta osan suomennos on vielä hieman vajavaista.

Aktiviteetteja on hyvin monipuolisesti ja luovasti eri aloilta ja eri
asioiden harjoittamiseen. Esimerkiksi oivallustehtävien alta löytyy
muiden tavallisempien muistipelien lisäksi äänimuistipeli, jossa
etsitään samanlaisten kuvien sijasta samoja ääninäytteitä. Myös sokeiden
käyttämälle Braille-järjestelmälle, eli pistekirjoitukselle, on
omistettu oma osionsa, jossa pääsee opettelemaan järjestelmän kirjaimia
ja numeroita.

Muita mainittavia aktiviteetteja ovat esimerkiksi maantietopalapelit,
joissa siirrellään maanosia, valtioita ja osavaltioita kartalle oikeille
paikoilleen, kellotehtävä, jossa harjoitellaan kellotaulun ymmärtämistä,
kanavatehtävä, joka opettaa, miten sulkuportit toimivat ja
purjehduskilpailutehtävä, jolla voi oppia yksinkertaista ohjelmointia.

Koska ohjelman tekijät haluavat edistää Linux-järjestelmien käyttöä, on
ohjelman vapaissa Windows- ja Mac OS X -versioissa rajoitettu määrä,
noin 60 kappaletta, aktiviteetteja. Näihinkin järjestelmiin on
mahdollista hankkia täysi paketti aktiviteetteja pientä korvausta
vastaan. Tällä hetkellä aktivointikoodi maksaa 9 €. Linux-järjestelmiin
täysi valikoima aktiviteetteja on kuitenkin täysin vapaasti saatavilla.

Kotisivu
:   <http://gcompris.net/>

Lisenssi
:   [GNU GPLv](GNU_GPL)3

Toimii seuraavilla alustoilla
:   Linux, Windows, Mac OS X, Unixit

Asennus
:   GCompris löytyy Linux-jakeluiden omasta pakettivarastosta. Windows-
    ja Mac OS X:lle asennuspaketti löytyy ohjelman kotisivuilta.

{{% wrapper class="psgallery" %}}
-   [ ](/images/gcompris-1.png)
-   [ ](/images/gcompris-2.png)
-   [ ](/images/gcompris-3.png)
-   [ ](/images/gcompris-4.png)
-   [ ](/images/gcompris-5.png)
-   [ ](/images/gcompris-6.png)
-   [ ](/images/gcompris-7.png)
-   [ ](/images/gcompris-8.png)
-   [ ](/images/gcompris-9.png)
-   [ ](/images/gcompris-10.png)
-   [ ](/images/gcompris-11.png)
-   [ ](/images/gcompris-12.png)
-   [ ](/images/gcompris-13.png)
-   [ ](/images/gcompris-14.png)
-   [ ](/images/gcompris-15.png)
-   [ ](/images/gcompris-16.png)
-   [ ](/images/gcompris-17.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*

{{% wrapper class="comments" %}}
Kommentit
---------

Löytyy Nokia N900:lle
:   Anonymous 20. Toukokuu 2012 - 22:12
:   Gcompris (versio 12.01) Nokian N900 puhelimessa:
    <http://youtu.be/jxCzgEGO4f8> Ja keskustelu aiheesta:
    <http://talk.maemo.org/showthread.php?p=1209805>

Käyttöjärjestelmä
:   Anonymous 20. Toukokuu 2012 - 18:59
:   Voi jospa vielä toimisi Android-tableteissa. Olisi aika hieno esim.
    eskarissa, jonne harvemmin varsinaisia työasemia edes mahtuu.

{{% /wrapper %}}

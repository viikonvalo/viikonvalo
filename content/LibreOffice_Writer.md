+++
Date = "2011-04-09T21:00:00.000Z"
Title = "LibreOffice Writer"
Description = "LibreOffice on avoimeen lähdekoodiin perustuva toimisto-ohjelmisto, joka sisältää muun muassa tekstinkäsittelyohjelman (Writer)."
Week = "1x15"
Number = "15"
Alustat = ["Linux","Mac OS X","Windows"]
Tagit = ["Toimisto","Tekstinkäsittely"]
Type = "post"
Author = "Taleman"
Pageimage = "valo15-Libreoffice_writer.png"
+++


**LibreOffice on avoimeen lähdekoodiin perustuva toimisto-ohjelmisto,
joka sisältää muun muassa tekstinkäsittelyohjelman (Writer).**

![ ](/images/valo15-Libreoffice_writer.png "fig:valo15-Libreoffice_writer.png")
Writeriä käytetään tekstin kirjoittamiseen, muokkaamiseen ja
tulostamiseen.

LibreOffice haarautui OpenOffice.org:sta, joka perustuu Sun
Microsystemsin StarOffice-pakettiin, jonka Sun osti saksalaiselta
StarDivisionilta 1999. Oraclen ostettua Sunin vuonna 2009 osa
ohjelmiston johtavista kehittäjistä erosi syksyllä 2010 projektista ja
perusti uuden Document Foundationin jatkamaan ohjelmiston kehitystä
riippumattomana. Uuden säätiön merkittäviin tukijoihin kuuluvat Google
ja Red Hat. Se on pyytänyt myös Oraclen jäsenekseen ja luovuttamaan
sille OpenOffice.org-nimen oikeudet. Ensimmäisen uuden version
julkaisussa se käytti nimeä
[LibreOffice](http://fi.wikipedia.org/wiki/LibreOffice). Toistaiseksi ei
ole oleellisia eroja LibreOfficen ja OpenOffice.org:n välillä. Jos siis
LibreOffice ei ole saatavilla koneellesi, käytä OpenOffice.orgia
odotellessa.

{{% wrapper class="leftimage" %}}
![ ](/images/400px-LibreOffice_Mimetype_Icon_Draft2_Ivan.png)
{{% /wrapper %}}
sisältö näyttää muokattaessa hyvin samalta kuin lopputulos. Sen sijaan
muotoa ja rakennetta kuvaavaa metadataa ei välttämättä näytetä. Writer
osaa käyttää mallineita joilla esimerkiksi liikekirjeen vakio-osat ja
suomalaisen kirjestandardin mukaiset asettelut voi tehdä kirjepohjaksi.
Tekstin voi asemoida yhteen tai useampaan
[palstaan](http://en.wikipedia.org/wiki/Column_(typography)). Mukaan voi
liittää kuvia, taulukoita ja matemaattisia kaavoja. Tiedoston voi viedä
PDF-muotoiseksi lähetettäväksi kirjapainoon, sähköpostin liitteenä tai
tulostettavaksi. Saatavilla on vapaa Voikko-niminen ohjelma suomen
kielen oikolukuun ja tavutukseen. Writer osaa käyttää
[OpenDocument](http://fi.wikipedia.org/wiki/OpenDocument)-tiedostomuotoa
lukuisten muiden tallennusmuotojen lisäksi. Writer osaa lukea ja
kirjoittaa muun muassa Microsoft Officen tallennusmuotoja.

Kotisivu:
:    <http://fi.libreoffice.org/> tai <http://www.documentfoundation.org/>

Lisenssi:
:    [GNU LGPL](GNU_LGPL) <http://www.libreoffice.org/download/license/>

Toimii seuraavilla alustoilla:
:    Mac OS X, Microsoft Windows, Linux.

Asennus:
:    Linux-jakeluissa tulee jakelun omista pakettivarastoista. Windows-käyttäjät joutuvat noutamaan asennustiedoston kotisivulta tai käyttämään VALO-CD:tä.

VALO-CD
:   Writer löytyy myös
    [VALO-CD](http://www.valo-cd.fi/ilmainen_libreoffice)-kokoelmasta.

Lyhyt käyttöohje löytyy [Porixin kurssista Tietokoneen
käyttö](http://porixi.l-a.fi/TK-Tekstink%C3%A4sittely). Tuossa sivulla
on myös kaksi ohjevideota, liikekirjeen mallineen teko ja miten
mallinetta käyttäen tehdään uusi kirje. [Hyviä suomenkielisiä ohjeita
OpenOffice.Org:n käytöstä](http://fi.openoffice.org/dokumentaatio.html).
Lisää (englanninkielisiä) ohjevideoita löytyy
[Showmedosta](http://showmedo.com/videotutorials/openoffice).

{{% wrapper class="psgallery" %}}
* [Sivu](/images/LibreOffice-Writer-1-sivu.png)
* [Oikoluku](/images/LibreOffice-Writer-2-oikoluku.png)
* [Tyylit](/images/LibreOffice-Writer-3-tyylit.png)
{{% /wrapper %}}

*Teksti: Taleman* <br />
*kuvakaappaukset: Taleman, pesasa* <br />
*LibreOffice logo Document Foundationin markkinointimateriaalista*


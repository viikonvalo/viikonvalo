+++
date = "2011-01-23T20:00:00+03:00"
Title = "FBReader"
Description = "FBReader on avoimen lähdekoodin e-kirjojenlukuohjelma Windows- ja Linux/Unix-järjestelmille. FBReaderJ puolestaan on sen Android-puhelimiin tarkoitettu versio."
Week = "1x04"
Number = 4
Categories = ["Kirjat", "Vapaa-aika"]
Tags = ["Windows", "Linux", "Mac OS X", "FreeBSD", "Maemo", "Android", "SailfishOS"]
Type = "post"
Author = "Pesasa"
Pageimage = "valo4-fbreader.png"

+++

**FBReader on avoimen lähdekoodin e-kirjojenlukuohjelma Windows- ja
Linux/Unix-järjestelmille. FBReaderJ puolestaan on sen
Android-puhelimiin tarkoitettu versio.**

![](../images/valo4-fbreader.png "fig:valo4-fbreader.png") FBReader osaa näyttää
useassa avoimessa tiedostomuodossa tallennettuja (drm-vapaita)
sähkökirjoja: fb2, html, chm, plucker, palmdoc, ztxt, tcr (psion text),
rtf, oeb, openreader, drm-vapaa mobipocket, plain text ja epub. FBReader
osaa muun muassa tavuttaa tekstin sisällön kielen mukaan, jolloin teksti
piirtyy ruudulle sulavasti ja kauniisti. Tämä ominaisuus on erityisen
käytännöllinen pieninäyttöisillä laitteilla, kuten matkapuhelimilla,
joissa tavutuksen avulla niukka tila käytetään tehokkaammin hyödyksi.
Tekstin ja taustan värejä saa muutettua oman mielensä mukaan. Voit
esimerkiksi vaihtaa käyttöösi vaalean tekstin mustalla pohjalla
helpottamaan pimeässä lukemista. Ohjelman kirjastotoiminnolla kirjat
pysyvät hyvin järjestyksessä ja ne on helppo löytää tekijän tai kirjan
nimen, aihealueen tai vaikka hakusanan perusteella. Ohjelma osaa
tarvittaessa lukea tiedostot myös suoraan zip-, tar-, gzip- tai
bzip2-paketista, mikä on kätevää esimerkiksi silloin, jos samaan
pakettiin on tiivistetty useita sähkökirjoja. Ohjelmassa on
sisäänrakennettuna tuki muutamalle verkossa toimivalle vapaita tai
ilmaisia kirjoja jakavalle arkistolle, kuten
[feedbooks.com](http://www.feedbooks.com/) ja
[smashwords.com](http://www.smashwords.com/).

FBReaderJ on ohjelmasta Android-puhelimille ja -tableteille sovitettu
versio. Puhelimessa kirjat kulkevat helposti mukana ja ovat saatavilla
aina, kun on hetki aikaa lukea. Lisää luettavaa voi ladata verkosta
helposti, sillä ohjelmalla pääsee selaamaan suoraan useita
verkkokirjastoja, joista löytyy paljon vapaita kirjoja. Muiden
verkkokirjastojen, kuten [Project Gutenberg](http://www.gutenberg.org/)in
lisääminen ohjelmaan on helppoa.

[Project Gutenberg](http://www.gutenberg.org/)in sivuilta löytyy paljon
tekijänoikeuksista jo vapautunutta luettavaa myös suomeksi: klassikoita
*Seitsemästä veljeksestä* ja *Baskervillen koirasta* aina Shakespearen
näytelmiin.

Kotisivu
:   <http://www.fbreader.org/>

Lisenssi
:   [GNU GPL](GNU_GPL)

Toimii seuraavilla alustoilla
:   Linux, Mac OS X, Windows, FreeBSD, Maemo, Android, +lukuisia muita
    (katso kotisivut)

Asennus
:   Ohjelman asennuspaketin voi ladata sen kotisivulta tai sieltä
    löytyvän linkin kautta. FBReader löytyy suoraan useimpien
    Linux-jakeluiden paketinhallinnasta. Android-puhelimiin ohjelma
    löytyy myös suoraan marketista nimellä **Fbreader**.

{{% wrapper class="psgallery" %}}
* [Kirjaluettelo](../images/fbreader-1.png)
* [Kirjan lukeminen](../images/fbreader-2.png)
* [Kirjan sisällysluettelo](../images/fbreader-3.png)
* [Android-version kirjaluettelo kirjoittajan mukaan](../images/fbreaderj-1.png)
* [Viimeisimmät kirjat](../images/fbreaderj-2.png)
* [Kirjan lukeminen Androidilla](../images/fbreaderj-3.png)
* [Lukutilan valikko](../images/fbreaderj-4.png)
* [Yötilassa on vaaleaa tekstiä mustalla pohjalla, jottei lukeminen rasita silmiä.](../images/fbreaderj-4b.png)
* [Sisällysluettelo](../images/fbreaderj-5.png)
* [Verkkokirjaston lisääminen sovellukseen](../images/fbreaderj-6.png)
* [Verkkokirjaston lisääminen sovellukseen](../images/fbreaderj-7.png)
* [Luettelo verkkokirjastoista](../images/fbreaderj-8.png)
* [Feedbooks-kirjaston kategoriat](../images/fbreaderj-9.png)
* [Android-version liittymä Project Gutenbergin kirjastoon](../images/fbreaderj-10.png)
* [Project Gutenberg kategorioittain](../images/fbreaderj-11.png)
* [Project Gutenberg kielen mukaan](../images/fbreaderj-12.png)
* [Project Gutenberg kirjailijan mukaan](../images/fbreaderj-13.png)
{{% /wrapper %}}

*Teksti: pesasa* <br />
*Kuvakaappaukset: pesasa*
+++
Date = "2012-03-03T22:00:00.000Z"
Title = "Blob Wars"
Description = "Blob Wars on sarja avoimen lähdekoodin pelejä. Sarjan ensimmäinen osa on Metal Blob Solid. Se on kaksiulotteinen tasohyppely."
Week = "2x10"
Number = "62"
Alustat = ["AmigaOS","BeOS","FreeBSD","Linux","Mac OS X","NetBSD","OpenBSD","Windows"]
Tagit = ["Peli"]
Type = "post"
Author = "Taleman"
Pageimage = "valo62-blobwars.png"
+++


**[Blob Wars](http://en.wikipedia.org/wiki/Blob_Wars) on sarja avoimen
lähdekoodin pelejä. Sarjan ensimmäinen osa on Metal Blob Solid. Se on
kaksiulotteinen
[tasohyppely](http://fi.wikipedia.org/wiki/Tasohyppely).**

![ ](/images/valo62-blobwars.png "fig:valo62-blobwars.png") [Metal Blob
Solid](http://en.wikipedia.org/wiki/Blob_Wars#Blob_Wars:_Metal_Blob_Solid)
on varsin perinteinen kaksiulotteinen tasohyppely, saman tapainen kuin
[Commander Keen](http://fi.wikipedia.org/wiki/Commander_Keen) tai [New
Zealand Story](http://fi.wikipedia.org/wiki/New_Zealand_Story), jotka
molemmat ovat klassikoita ja vallan loistavia. Metal Blob Solid ei ehkä
vielä ole klassikko, mutta vallan hieno sekin on.

Juonena on vapauttaa vangitut maanmiehet. Kentän saa pelattua läpi, kun
pelastaa tarpeeksi monta vankia. Hankalammilla vaikeustasoilla on
vankeja vapautettava enemmän. Kaikkein vaikein vaikeustaso on
pelattavissa kun on ensin pelannut pelin yhden kerran läpi.

Kentistä löytyy erilaisia aseita. Nähtävästi käytössä on aina viimeksi
kerätty ase eikä käytettävää asetta voi valita vapaasti. Tämä on hieman
hankalaa, koska ainoa ase, joka toimii myös veden alla, on pistooli.
Ennen veden alle painumista pitäisi siis löytää pistooli ja varoa sen
jälkeen poimimasta mitään muuta asetta. Myös muut aseet ovat
ominaisuuksiltaan erilaisia. Olisi ehkä liian helppoa jos voisi aina
valita tilanteeseen sopivan aseen. Aseita kyllä löytyy jatkuvasti
runsaasti, eivätkä ammukset lopu.
{{% wrapper class="rightimage" %}}
![ ](/images/Blobwars-icon.png "fig:Blobwars-icon.png")
{{% /wrapper %}}

Aseiden lisäksi on kerättäviä esineitä, joista on apua hankalissa
paikoissa ja joissakin kentissä tarvitaan jotain esinettä eteenpäin
pääsyyn.

Kentän alussa kerrotaan mitä läpipääsyyn vaaditaan. Käytössä on
tutkanäyttö, josta voi katsella missä päin vankeja tai esineitä on.
Sitten pitää vain keksiä miten sinne pääsee.

Olen pelannut Metal Blob Solidia silloin tällöin vuodesta 2006, mutta
pääsin aiemmin vasta ensimmäisen kentän läpi asti. Vasta tätä artikkelia
kirjoittaessani pelailin viikon mittaan niin paljon että osasin päästä
läpi myös kentän kaksi. Peli on ihan hauska hyppelyyn ja ammuskeluun,
mutta menestyksekäs pelaaminen vaatii jonkin verran pohdintaa jotta
löytää kaikki vapautettavat vangit ja tarvikkeet esteiden ohittamiseen.

Youtubesta löytyy
[videoita pelistä](http://www.youtube.com/results?search_query=blob+wars+metal+blob+solid&oq=blob+wars&aq=2&aqi=g3&aql=&gs_sm=3&gs_upl=2389l6667l0l9171l19l19l6l1l1l0l185l956l10.1l11l0).
Myös sarjan toisesta osasta
[Blob and Conquer](http://www.youtube.com/results?search_query=blob+wars+blob+and+conquer&oq=blob+wars&aq=1&aqi=g3&aql=&gs_sm=3&gs_upl=3080l4358l0l6155l9l9l0l0l0l0l160l917l2.6l8l0)
on videoita. Jatko-osa on kehittynyt kolmiulotteiseksi
tasohyppelyksi.

Pelin kehitys tuntuu jatkuvan, uusin versio 1.19 on julkaistu
huhtikuussa 2011
(<http://sourceforge.net/apps/mediawiki/blobwars/index.php?title=Main_Page#News>).
Alkuperäiset tekijät Stephen Sweeney, Richard Sweeney ja Ceri Done
julkaisivat pelin yrityksensä [Parallel Realities](http://www.parallelrealities.co.uk/) kautta, mutta siirsivät
pelin ylläpidon Sourceforgen projektille vuonna 2010
(<http://sourceforge.net/apps/mediawiki/blobwars/index.php?title=Main_Page#About>).

Kotisivu
:   <http://sourceforge.net/projects/blobwars/>

Lisenssi
:   Peli ja grafiikat [GNU GPL](GNU_GPL), äänet ja musiikit
    useita lisenssejä (Vanhoissa julkaisuissa osa äänien ja musiikkien
    lisensseistä oli epävapaita tai lisenssi epäselvä)
    (<http://bugs.debian.org/cgi-bin/bugreport.cgi?bug=495484>)

Toimii seuraavilla alustoilla
:   Amiga, BeOS, BSD Unix, Linux, Mac OS X, Windows sekä pelikonsoleita
    (<http://en.wikipedia.org/wiki/Blob_Wars#Blob_Wars:_Metal_Blob_Solid>)

Asennus
:   Linux-jakeluissa tulee jakelun omista pakettivarastoista.
    Windows-käyttäjät joutunevat noutamaan asennustiedoston kotisivulta.
    Google löytää asennuspaketin Mac OS X:lle ja BSD Unixille.

Käyttöohjeet
:   Mukana tulee käyttöohje HTML-tiedostona englanniksi.
:   [manuaalisivu](http://manpages.ubuntu.com/manpages/hardy/man6/blobwars.6.html)

{{% wrapper class="psgallery" %}}
-   [Blob Wars: Metal Blob Solid](/images/BlobWars-01.png)‎
-   [Blob Wars: Metal Blob Solid](/images/BlobWars-02.png)
-   [Blob Wars: Metal Blob Solid](/images/BlobWars-03.png)
-   [Blob Wars: Metal Blob Solid](/images/BlobWars-04.png)
-   [Blob Wars: Metal Blob Solid](/images/BlobWars-05.png)
-   [Blob Wars: Metal Blob Solid](/images/BlobWars-06.png)
-   [Blob Wars: Metal Blob Solid](/images/BlobWars-07.png)
-   [Blob Wars: Metal Blob Solid](/images/BlobWars-08.png)
-   [Blob Wars: Metal Blob Solid](/images/BlobWars-09.png)
-   [Blob Wars: Metal Blob Solid](/images/BlobWars-10.png)
-   [Blob Wars: Metal Blob Solid](/images/BlobWars-11.png)
-   [Blob Wars: Metal Blob Solid](/images/BlobWars-12.png)‎

{{% /wrapper %}}
*Teksti: Taleman* <br />
*Kuvakaappaukset: Taleman*


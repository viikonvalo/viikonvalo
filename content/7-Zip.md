+++
Date = "2011-12-17T22:00:00.000Z"
Title = "7-Zip"
Description = "7-Zip on vapaa ohjelma tiedostopakettien purkamiseen ja pakkaamiseen."
Week = "1x51"
Number = "51"
Alustat = ["Windows"]
Tagit = ["Tiedostonhallinta","Järjestelmä","Apuohjelma"]
Type = "post"
Author = "pesasa"
Pageimage = "valo51-7zip.png"
+++


**7-Zip on vapaa ohjelma tiedostopakettien purkamiseen ja
pakkaamiseen.**

![ ](/images/valo51-7zip.png "fig:valo51-7zip.png") 7-Zip-ohjelman oletus
pakkausmuoto on sen oma 7z-tiedostomuoto, mutta se osaa pakata ja purkaa
myös yleisimpiä muita pakkausmuotoja. Sekä pakkaaminen että purkaminen
onnistuu formaateilla: 7z, XZ, BZIP2, GZIP, TAR, ZIP sekä WIM. Pelkkä
purkaminen taas on mahdollista seuraavilla tiedostomuodoilla: ARJ, CAB,
CHM, CPIO, CramFS, DEB, DMG, FAT, HFS, ISO, LZH, LZMA, MBR, MSI, NSIS,
NTFS, RAR, RPM, SquashFS, UDF, VHD, WIM, XAR ja Z.

7-Zip lupaa pakata ZIP- ja GZIP-tiedostot jopa 2-10 % tiiviimmin kuin
PKZip ja WinZip. Oman 7zip-tiedostomuotonsa ohjelma lupaa pakata vielä
tiiviimmin. 7-Zip tukee myös ZIP- ja 7z-tiedostojen salaamista vahvalla
AES-256-kryptauksella.

7-Zip integroituu Windowsin tiedostohallintaan, joten siihen liittyvät
toiminnot löytyvät helposti hiiren kakkospainikkeella tiedostoa
napauttamalla esiin tulevasta kontekstivalikosta. Esimerkiksi uuden
paketin luominen onnistuu valitsemalla pakattavat tiedostot
tiedostonhallinnassa ja valitsemalla kontekstivalikon
"7-Zip"-alavalikosta kohdan "Lisää pakettiin". Tämän jälkeen 7-Zip kysyy
ennen pakkaamista vielä tarvittavat tiedot, kuten tiedostonimen ja
pakkaustyypin.

Ohjelman käyttöä helpottaa se, että se on käytettävissä myös suomeksi.
Kieliä ohjelmassa on valittavissa yhteensä 79.

Ohjelman vapauden kannalta huomattavaa on, että ohjelman kaikki muut
toiminnot ovat vapaata lähdekoodia paitsi RAR-pakettien purku. RAR-purun
rajoituksilla ei kuitenkaan ole vaikutusta ohjelman käytön kannalta.

Kotisivu
:   <http://www.7-zip.org/>

Lisenssi
:   [GNU LGPL](GNU_LGPL) (lukuun ottamatta RAR-purkua, joka
    sisältää epävapaita rajoituksia)

Toimii seuraavilla alustoilla
:   Windows

Asennus
:   Asennuspaketit löytyvät ohjelman kotisivuilta..

VALO-CD
:   7-Zip löytyy myös
    [VALO-CD](http://www.valo-cd.fi/ilmainen_7zip)-kokoelmasta.

{{% wrapper class="psgallery" %}}
-   [ ](/images/7-zip-1.png)
-   [ ](/images/7-zip-2.png)
-   [ ](/images/7-zip-3.png)
-   [ ](/images/7-zip-4.png)
-   [ ](/images/7-zip-5.png)
-   [ ](/images/7-zip-6.png)
{{% /wrapper %}}

*Teksti: pesasa* <br />
*kuvakaappaukset: pesasa*


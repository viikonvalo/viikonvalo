+++
Date = "2011-10-01T21:00:00.000Z"
Title = "Voikko"
Description = "Voikko on vapaa ohjelmisto suomen kielen oikolukuun, kieliopin tarkistukseen, tavutukseen ja sanojen analysointiin."
Week = "1x40"
Number = "40"
Alustat = ["Linux","Windows","Mac OS X"]
Tagit = ["Apuohjelma","Toimisto"]
Type = "post"
Author = "Harri Pitkänen"
Pageimage = "valo40-Voikko.png"
+++


**Voikko on vapaa ohjelmisto suomen kielen oikolukuun, kieliopin
tarkistukseen, tavutukseen ja sanojen analysointiin.**

![ ](/images/valo40-Voikko.png "fig:valo40-Voikko.png")
Voikon kehitys lähti liikkeelle vuonna 2006, kun OpenOffice.orgin
suomenkielisen oikolukusanaston ja suomenkielisiä tekstejä indeksoivan
Sukija-ohjelmiston kehittäjät ryhtyivät yhteistyöhön. Voikko tarjoaa
ohjelmistojen kehittäjille ja tutkijoille monipuolisen työkalun
suomenkielisten tekstien tarkistukseen ja analysointiin.

Useimmat tietokoneen käyttäjät tuntevat Voikon LibreOfficen,
OpenOffice.orgin ja Firefox-selaimen oikolukulisäosista. Näiden lisäksi
Voikkoa voi käyttää Linux- ja OS X -käyttöjärjestelmissä useimmissa
muissakin sovelluksissa.

Voikon tarjoamiin mahdollisuuksiin voi tutustua helposti
[Webvoikon](http://joukahainen.puimula.org/webvoikko/spell) avulla.

Vaativampia käyttäjiä varten Voikkoon on saatavilla myös
erikoissanastoja, jotka laajentavat perussanastoa esimerkiksi
matematiikan, fysiikan, kemian, lääketieteen ja tietotekniikan termeillä
sekä murteellisilla ja puhekielisillä sanoilla. Ohjelmistokehittäjät
voivat hyödyntää Voikkoa muun muassa WWW-sovelluksissa. Heille Voikko
tarjoaa vapaasti mukautettavan sanaston ja jopa tuhansien eurojen
säästöt lisenssikustannuksissa vastaaviin suljetun lähdekoodin
ohjelmistoihin verrattuna.

Voikon ensimmäisen version julkaisusta tuli elokuussa kuluneeksi viisi
vuotta, mutta sen kehitys jatkuu edelleen aktiivisena. Työn alla tai
suunnitteilla on tuki Chromium-selaimelle, kehittyneempi kieliopin
tarkistin, synonyymisanasto sekä tuki pohjoissaamen ja grönlannin
kielten oikoluvulle. Myös suomen kieli kehittyy jatkuvasti, joten
sanastojen ajantasalla pitämiseksi niistä julkaistaan uudet versiot noin
kolmesti vuodessa.

Kotisivu
:   <http://voikko.sourceforge.net/>

Lisenssi
:   [GNU GPL](GNU_GPL)

Toimii seuraavilla alustoilla
:   Linux, Windows, Mac OS X

Asennus
:   Linux-jakeluissa jakeluiden omista pakettivarastoista. Windows- ja
    OS X -käyttäjät voivat ladata sovelluskohtaiset asennuspaketit
    Voikon kotisivuilta. Ohjelmistokehittäjille hyödyllistä tietoa
    löytyy [Voikon
    wiki-sivuilta](http://sourceforge.net/apps/trac/voikko/wiki).

Käyttöohjeet
:   [Kielityökalut
    LibreOfficessa](http://voikko.sourceforge.net/ooo-kielityokalut.html)
:   [Voikko – Käyttö
    sovellusohjelmissa](http://voikko.sourceforge.net/sovellukset.html)
:   [Voikko – Käyttö
    Linux-jakeluissa](http://voikko.sourceforge.net/linux-jakelut.html)
:   [Usein kysyttyjä kysymyksiä](http://voikko.sourceforge.net/faq.html)

{{% wrapper class="psgallery" %}}
-   [Voikko käytössä LibreOffice writerissa](/images/Voikko-libreoffice.png)
-   [Webvoikko](/images/Voikko-webvoikko.png)
{{% /wrapper %}}

*Teksti: Harri Pitkänen* <br />
*kuvakaappaukset: Harri Pitkänen*


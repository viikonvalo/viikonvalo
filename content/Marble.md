+++
Date = "2011-09-03T21:00:00.000Z"
Title = "Marble"
Description = "Marble on vapaa karttaohjelmisto, jolla maapalloa voi tarkastella joko pallona tai litteänä karttatasona usealla eri karttapohjalla."
Week = "1x36"
Number = "36"
Alustat = ["Linux","Windows","Mac OS X","Maemo"]
Tagit = ["Kartta","Tiede"]
Type = "post"
Author = "pesasa"
Pageimage = "valo36-marble.png"
+++


**Marble on vapaa karttaohjelmisto, jolla maapalloa voi tarkastella joko
pallona tai litteänä karttatasona usealla eri karttapohjalla.**

![ ](/images/valo36-marble.png "fig:valo36-marble.png") Marble karttaohjemisto
soveltuu maapalloon tutustumiseen monella eri tasolla. Ohjelmassa on
mahdollista valita kartaston projektioksi joko pallon, [litteä
kartan](http://en.wikipedia.org/wiki/Equirectangular_projection) tai
[Mercatorin
projektion](http://fi.wikipedia.org/wiki/Mercatorin_projektio).
Toisaalta myös karttapohja, eli teema, on valittavissa useista
vaihtoehdoista. Yleiskuvaa maanosista, valtioista ja valtameristä voi
tarkastella vaikkapa karttakirjoista tutun näköisellä "Atlas"-teemalla.
Kaupunki- ja tiekartoiksi taas soveltuu paremmin "OpenStreetMap"-teema,
jonka kartat ovat peräisin
[OpenStreetMap](http://www.openstreetmap.org/)-palvelusta, jonka kartat
on koostettu vapaaehtoisvoimin Wikipedian tavoin. Muita vaihtoehtoisia
teemoja ovat muun muassa maata yöllä havainnollistava "Earth at Night",
satelliittikartta, historialliset kartat eri vuosisadoilta sekä
maapallon sääoloja kuvaavat kartat. Lisää karttoja on ladattavissa
ohjelman versiosta riippuen joko suoraan ohjelman valikoista tai
ohjelman kotisivulta. Lisäteemojen joukossa ovat esimerkiksi pyöräily-
ja patikointikartat. Myös tarkasteltavan taivaankappaleen voi vaihtaa
vaikka kuuksi, Venukseksi tai Marsiksi.

Marblesta löytyy "selaus"-välilehdeltä (navigation) hakutoiminto, jolla
voi etsiä kartalta nimettyjä kohteita. Lista käytetyistä
karttasymboleista löytyy "selite"-välilehdeltä (legends) ja sieltä voi
myös kytkeä osan näytettävistä symboleista pois päältä niin halutessaan.
Lisäksi ohjelmasta löytyy "reititys"-välilehdeltä (routing) työkalu,
jolla voi Marblelta pyytää reittiohjeet annettujen kohteiden välille.
Kulkutavaksi voi valita auton (nopein tai lyhin reitti), polkupyörän tai
kävelyn.

Marblessa on liitännäisjärjestelmä, jonka avulla se voi esimerkiksi
haluttaessa hakea verkosta kartan sijainteihin liittyvää
lisäinformaatiota. Tällaisia toimintoja ovat muun muassa
"näytä"-valikosta päälle ja pois päältä laitettavat kuva-, sää- ja
Wikipedia-verkkopalvelut. Rastimalla käyttöön kuvapalvelun, näyttää
Marble kartalla kuvalinkkejä Flickr-palvelun kuviin niihin merkittyjen
sijaintitietojen mukaan. Samoin Wikipedia-palvelu lisää kartalle
linkkejä Wikipedia-artikkeleihin ja sääpalvelu säätietoja erinäisiltä
sääasemilta.

Jos Marblea aikoo käyttää ilman verkkoyhteyttä esimerkiksi matkalla, on
kartoista mahdollista ladata haluttu alue etukäteen omalle koneelle.
Näin Marblea voi käyttää navigointiin myös yhteydettömässä tilassa.

Kotisivu
:   <http://edu.kde.org/marble/>

Lisenssi
:   [GNU LGPL](GNU_LGPL) v.2

Toimii seuraavilla alustoilla
:   Linux, Windows, Mac OS X, Maemo

Asennus
:   Linux-jakeluissa Marble on asennettavissa paketinhallinnasta.
    Windows-, Mac OS X- ja Maemo-asennuspaketit löytyvät ohjelmiston
    kotisivuilta.

{{% wrapper class="psgallery" %}}
-   [ ](/images/Marble-1.png)
-   [ ](/images/Marble-2.png)
-   [ ](/images/Marble-3.png)
-   [ ](/images/Marble-4.png)
-   [ ](/images/Marble-5.jpg)
-   [ ](/images/Marble-6.png)
-   [ ](/images/Marble-7.png)
-   [ ](/images/Marble-8.png)
-   [ ](/images/Marble-9.png)
-   [ ](/images/Marble-10.png)
{{% /wrapper %}}

*Teksti: pesasa* <br />
*kuvakaappaukset: pesasa*


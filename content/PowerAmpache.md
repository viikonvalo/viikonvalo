+++
date = "2018-10-28T15:30:00+03:00"
Title = "Power Ampache"
Description = "Power Ampache on musiikkia verkon yli Ampache-palvelimelta soittava Android-sovellus."
Week = "8x03"
Number = 248
Alustat = ["Android"]
Tagit = ["musiikki"]
Type = "post"
Author = "Pesasa"
Pageimage = "valo248-powerampache.png"
+++

**Power Ampache on musiikkia verkon yli Ampache-palvelimelta soittava Android-sovellus.**

![ ](/images/valo248-powerampache.png "fig:valo248-powerampache.png")

Musiikin soittamisessa on viime vuosina tapahtunut voimakas siirtymä ostetuista
cd-levyistä ja omalla laitteella olevista musiikkitiedostoista verkon
[suoratoistopalveluiden](https://fi.wikipedia.org/wiki/Suoratoisto), kuten
Spotifyn käyttöön. Kun mobiililaitteiden verkkoyhteyksistä on tullut nopeampia ja
luotettavampia, eivät käyttäjät vaivaudu enää kopioimaan haluamaansa musiikkia
mobililaitteelleen vaan kuuntelevat musiikin usein suoraan verkosta.
Musiikkitiedostoja ei tarvitse myöskään synkronoida useamman laitteen välillä.

Toisinaan on kuitenkin syitä, joiden takia itselle ostetut ja omalle laitteelle
ladatut musiikkitiedostot ovat parempi vaihtoehto. Näitä syitä voivat olla
esimerkiksi jo olemassa oleva oma musiikkikirjasto tai epäluottamus suoratoistopalveluita
kohtaan. Tällöin hyvä vaihtoehto voi olla musiikin suoratoistaminen omalta palvelimelta.
Näin kuunneltava materiaali on omassa hallinnassa, vältytään kenties paljonkin aikaa ja
tilaa vievän kirjaston kopioinnilta laitteelle sekä synkronoinnilta kenties useammankin
laitteen välillä.

Power Ampache on Android-laitteille asennettava soitto-ohjelma, jolla musiikkia
voidaan suoratoista avoimen lähdekoodin [Ampache](http://ampache.org/)-palvelimelta tai muulta sen kanssa
yhteensopivalta palvelimelta. Esimerkiksi [Nextcloud]-pilvipalvelun "Musiikki"-lisäosa
on tällainen Ampache-yhteensopiva palvelin.

Ohjelmalla kirjaudutaan haluttuun Ampache-palveluun, jonka jälkeen sen käyttöliittymässä
näkyvät palvelussa tarjolla olevat kappaleet niiden metatietojen mukaan artistien,
albumien sekä soittolistojen mukaan järjestettyinä. Power Ampache käyttää artistien
ja albumien kuvituksina joko palvelimelta saatuja kuvia taikka niiden puuttuessa
verkosta löytyviä.

Suoratoisto vaatii toki laitteelle hyvän ja riittävän nopean data-yhteyden, eikä
se välttämättä ole toimiva vaihtoehto verkkojen katveessa, kuten kellarissa, korvessa
taikka merellä. Ohjelmassa on kuitenkin myös mahdollisuus ladata valitsemiaan
ääniraitoja laitteelle off-line-kuuntelua varten.

Mikään ei myöskään pakota käyttämään ohjelmaa vain musiikin kuunteluun vaan
yhtä hyvin sillä onnistuu esimerkiksi palvelimelle ladattujen podcastien taikka
äänikirjojen kuuntelu.

Kotisivu
:   <https://https://gitlab.com/antoniotari/reactive-ampache//>

Lisenssi
:   [GNU GPL](https://www.gnu.org/licenses/gpl-3.0.html)v3.0 tai myöhempi

Toimii seuraavilla alustoilla
:   Android

Asennus
:   Löytyy sekä [F-Droid-palvelusta](https://f-droid.org/en/packages/com.antoniotari.reactiveampacheapp/)
    että Googlen [Play-kaupasta](https://play.google.com/store/apps/details?id=com.antoniotari.reactiveampacheapp).

{{% wrapper class="psgallery" %}}
-   [Artistit, albumit ja soittolistat luetteloina kansikuvilla](/images/powerampache-1.png)
-   [Levyn kappalelista ja soittokäyttöliittymä](/images/powerampache-2.png)
-   [Kappaleita voi lisätä jonoon tai ladata off-line-kuunneltaviksi](/images/powerampache-3.png)
-   [Palvelimelle ladattujen podcast-tiedostojen kuuntelua](/images/powerampache-4.png)
-   [Äänikirjoja](/images/powerampache-5.png)
-   [Äänikirjan kappaleita](/images/powerampache-6.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*

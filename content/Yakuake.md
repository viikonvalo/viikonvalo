+++
Date = "2014-07-05T21:00:00.000Z"
Title = "Yakuake"
Description = "Yakuake on terminaaliemulaattori, joka on helppo ottaa esille ja piilottaa tarpeen mukaan."
Week = "4x28"
Number = "184"
Alustat = ["Linux","FreeBSD","OpenBSD","NetBSD","Solaris"]
Tagit = ["Komentorivi","Terminaali"]
Type = "post"
Author = "Pesasa"
Pageimage = "valo184-yakuake.png"
+++


**Yakuake on terminaaliemulaattori, joka on helppo ottaa esille ja
piilottaa tarpeen mukaan.**

![ ](/images/valo184-yakuake.png "fig:valo184-yakuake.png") Yakuake on
terminaaliemulaattori, joka tulee näkyviin näytön ylälaidasta, kun
käyttäjä painaa näppäimistöltä F12-näppäintä, tai jotain muuta
valitsemaansa pikanäppäintä. Vastaavasti seuraavalla F12-näppäimen
painalluksella Yakuake vetäytyy takaisin ulos ruudulta. Yakuaken
ruudulta peittämän osan kokoa voi itse muokata sekä vaaka- että
pystysuunnassa. Nimensä Yakuake (Yet Another Kuake) on saanut siitä,
että se on jälleen yksi Quake-pelin komentokonsolin toimintaa matkiva
terminaaliemulaattori. Yakuake toteuttaa ohjelman käyttöliittymän ja
Quakemaisen toiminnan. Varsinaiseen terminaaliemulaattorin
toiminnallisuuteen Yakuake käyttää [KDE](KDE)-työpöydän
Konsole-ohjelman tarjoamia komponentteja.

Yakuakessa voi samaan ikkunaan avata useita komentorivi-istuntoja eri
välilehdille. Välilehdille voi antaa kuvaavat nimet ja niiden
järjestystä voi vaihtaa. Välilehdillä voi lisäksi olla yhtä aikaa
näkyvissä useampia komentorivejä, sillä niitä voidaan jakaa kahtia vaaka
tai pystysuunnassa. Yakuakessa on valmiita pikanäppäimiä uusien
välilehtien avaamiseen, välilehtien jakamiseen, välilehtien ja jaettujen
ikkunoiden välillä siirtymiseen sekä ikkunan koon muokkaamiseen. Kaikki
pikanäppäimet ovat käyttäjän muokattavissa.

Yakuaken ulkoasua voi muokata erilaisilla teemoilla (skineillä), joita
voi ladata Yakuaken asetusikkunan kautta.

Koska terminaaliemulaattorin toiminnallisuus tulee suoraan Konsolelta,
sen kanssa voi hyödyntää Konsolen profiileja, joilla voi muokata
terminaalin ulkoasua, kuten värejä ja kirjasimia.

Toinen vastaava ohjelma, joka ei ole sidoksissa KDE-ympäristöön, on
[Tilda](https://github.com/lanoxx/tilda/).

Kotisivu
:   <http://yakuake.kde.org/>

Lisenssi
:   [GNU GPL](GNU_GPL) v.2

Toimii seuraavilla alustoilla
:   Linux, FreeBSD, OpenBSD, NetBSD, Solaris (alustat, joille saatavissa
    KDE-työpöytä)

Asennus
:   Ohjelma on asennettavissa Linux-jakeluiden paketinhallinnan kautta.

{{% wrapper class="psgallery" %}}
-   [Yakuake, jonka leveys ja korkeus ovat 90 prosenttia näytön
    leveydestä ja korkeudesta. Kaksi välilehteä.](/images/yakuake-1.jpg)
-   [Välilehti jaettu ensin pystysuunnassa kahteen rinnakkaiseen
    komentoriviin, joista oikeanpuolimmainen on jaettu uudelleen
    vaakasuunnassa kahdeksi päällekkäiseksi komentorivinäkymäksi. Yhden
    komentorivin tekstin kokoa on pienennetty pyöräyttämällä hiiren
    rullaa ctrl-näppäin pohjassa.](/images/yakuake-2.jpg)
-   [Kolme välilehteä on nimetty kuvaavilla
    nimillä.](/images/yakuake-3.jpg)
-   [Yakuake tulee esiin animoidusti näytön ylälaidasta F12-näppäintä
    painamalla.](/images/yakuake-4.jpg)
-   [Yakuaken leveys muutettu 100 prosenttiin ja korkeus 50
    prosenttiin.](/images/yakuake-5.jpg)
-   [Yakuaken korkeutta kasvatettu ja leveyttä
    pienennetty.](/images/yakuake-6.jpg)
-   [Yakuaken valikko löytyy sen oikeasta
    alakulmasta.](/images/yakuake-7.jpg)
-   [Konsolen profiileista voi säätää vaikka terminaaliemulaattorin
    värejä ja taustan läpinäkyvyyttä.](/images/yakuake-8.jpg)
-   [Yakuaken asetuksia. "Appearance"-välilehden kautta voi valita
    teemoja ja ladata niitä lisää.](/images/yakuake-9.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*



+++
Date = "2015-04-06T09:00:00.000Z"
Title = "PDFtk"
Description = "PDFtk Server on komentoriviohjelma PDF-tiedostojen muokkaamiseen."
Week = "5x12"
Number = "220"
Alustat = ["Linux","Windows","Mac OS X"]
Tagit = ["PDF","Toimisto"]
Type = "post"
Author = "Pesasa"
Pageimage = "valo220-pdftk.png"
+++


**PDFtk Server on komentoriviohjelma PDF-tiedostojen muokkaamiseen.**

![ ](/images/valo220-pdftk.png "fig:valo220-pdftk.png") PDFtk Server on PDF
Toolkit kokonaisuuteen sisältyvä komentoriviohjelma, jolla on voi
suorittaa useita muokkausoperaatioita PDF-tiedostoille komentorivillä ja
tarvittaessa automatisoidusti. PDFtk:n Server-osuus on suunnattu
erityisesti palvelinkäyttöön työkaluksi PDF-tiedostojen käsittelyyn
osana jotain palvelua. Sitä voi toki käyttää myös suoraan yksittäisten
PDF-tiedostojen muokkaamiseen. Ohjelman tekijät tarjoavat GNU GPL
-lisensoidun vapaan komentoriviohjelman lisäksi Windows-alustoille sekä
ilmaista (PDFtk Free) että maksullista (PDFtk Pro) graafista
käyttöliittymää, joilla voi suorittaa joitain PDFtk Server -ohjelman
toiminnoista ikkunoidusti.

PDFtk soveltuu hyvin esimerkiksi erillisten PDF-tiedostojen tai niistä
irrotettavien sivujen koostamiseen uuteen tiedostoon. Sillä voi
esimerkiksi liittää erillisiä skannattuja PDF-tiedostoja yhteen tai
kääntää tiedostossa väärin päin olevia sivuja.

Käytettävissä olevia operaatioita ovat muun muassa PDF-dokumentin
koostaminen yhden tai useamman PDF-tiedoston sivuista (merge),
PDF-tiedoston jakaminen uusiksi dokumenteiksi (split), dokumentin tai
sen yksittäisten sivujen kiertäminen (rotate), dokumentin salaaminen ja
suojaaminen salasanalla (encrypt), salauksen purkaminen (decrypt),
lomakkeiden täyttö, dokumentin vesileimaaminen, dokumentin tietojen
raportointi ja muokkaaminen sekä vioittuneen dokumentin korjaaminen, kun
se on mahdollista.

Linux-jakeluissa PDFtk Server löytyy yleensä suoraan paketinhallinnasta
nimellä pdftk.

Kotisivu
:   <https://www.pdflabs.com/tools/pdftk-the-pdf-toolkit/>

Lisenssi
:   [GNU GPL](GNU_GPL) v.2

Toimii seuraavilla alustoilla
:   Linux, Windows, Mac OS X

Asennus
:   Linux-jakeluissa ohjelma löytyy yleensä paketinhallinnasta. Muuten
    ohjelma on ladattavissa sen kotisivuilta.

Esimerkkejä
:   [Esimerkkejä PDFtk Serverin
    käytöstä](https://www.pdflabs.com/docs/pdftk-cli-examples/)

{{% wrapper class="psgallery" %}}
-   [PDFtk:n käyttöohjeet](/images/pdftk-1.jpg)
-   [Liitetään kaksi PDF-tiedostoa peräkkäin. Limitetään kaksi
    PDF-tiedostoa keskenään vuorosivuin.](/images/pdftk-2.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*


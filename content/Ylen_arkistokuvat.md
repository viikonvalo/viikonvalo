+++
Date = "2014-06-07T21:00:00.000Z"
Title = "Ylen arkistokuvat"
Description = "Ylen arkistovalokuvat Yleisradion Flickr-palvelussa vapaalla lisenssillä julkaisemia arkistovalokuvia Yleisradion historiasta."
Week = "4x24"
Number = "180"
Alustat = ["Kaikki alustat"]
Tagit = ["Kuvat","Valokuvat","Aineisto"]
Type = "post"
Author = "Pesasa"
Pageimage = "valo180-ylen_arkistokuvat.png"
+++


**Ylen arkistovalokuvat Yleisradion Flickr-palvelussa vapaalla
lisenssillä julkaisemia arkistovalokuvia Yleisradion historiasta.**

![ ](/images/valo180-ylen_arkistokuvat.png "fig:valo180-ylen_arkistokuvat.png")
Yleisradio on julkaissut joukon sen historiaa dokumentoivia valokuvia
[Creative Commonsin](Creative Commons) vapaalla
CC-BY-lisenssillä. Kuvat on julkaistu Flickr-palvelussa. Kuvat ovat
Yleisradion omaa tuotantoa 1920—1960-luvulta ja ne ovat niin vanhoja,
että niillä ei ole enää tekijänoikeussuojaa. Ne ovat siis vapaasti
yleisön katsottavissa, ladattavissa, muokattavissa ja käytettävissä.
Myös kuvien kaupallinen käyttö on sallittua. Yleisradio esittää
toivomuksensa, että kuvia käytettäisiin hyvän tavan mukaisesti, mutta
tämä jää käyttäjien vastuulle. Kuvia käytettäessä pyydetään mainitsemaan
lisenssin mukaisesti lähteenä Yle.

Arkisto sisältää valokuvina dokumentaatiota Yleisradion varhaisesta
toiminnasta. Joukossa on kuvia Yleisradion henkilökunnasta,
rakennuksista ja laitteista. Lisäksi kuvissa esiintyy ajan tärkeitä
henkilöitä, kuten presidenttejä ja ministereitä, sekä kuvia ajan
tapahtumista sekä niiden raportoinnista. Mukana on muun muassa kuvia
radion aikamerkkilaitteesta 60-luvulta. Arkistonkuvien vapauttaminen on
tärkeä keino säilyttää aineistoa ja dokumentoida aikakautta.
Vapauttaminen sopii myös hyvin Yleisradion tehtävään yhteiskunnan
tuottamana palveluna.

Arkistovalokuvillaan Yle haluaa kokeilla kuvien vapaata jakamista sekä
suomalaiselle että kansainväliselle yleisölle. Osa kuvista on varustettu
melko vähillä taustatiedoilla ja Yle toivookin, että kuvista ja niissä
esiintyvistä paikoista, henkilöistä tai esineistä jotain tarkempaa
tietävä yleisö voisi auttaa kuvatietojen täydentämisessä. Tätä
kirjoitettaessa kuvia on toistaiseksi vasta 89 kappaletta, mutta Yle
lupaa kokemusten mukaan laajentaa kuvatarjontaa.

Kotisivu
:   <https://www.flickr.com/photos/ylearkisto> (Kuvat)
:   <https://www.flickr.com/people/ylearkisto/> (Tietoa Yle Archives –
    Yle Arkisto -tilistä)

Lisenssi
:   [CC-BY](https://creativecommons.org/licenses/by/2.0/)

Käytetyt arkistokuvat
:   <https://www.flickr.com/photos/ylearkisto/14032994238/>
:   <https://www.flickr.com/photos/ylearkisto/14194125901/>
:   <https://www.flickr.com/photos/ylearkisto/14148759858/>
:   <https://www.flickr.com/photos/ylearkisto/14217226281/>

{{% wrapper class="psgallery" %}}
-   [Yle Archives - Yle Arkisto
    -kuvavirta.](/images/ylen_arkistokuvat-1.jpg)
-   [Tasavallan presidentti Pehr Evind Svinhufvud pitää radiopuhetta
    1936.](/images/ylen_arkistokuvat-2.jpg)
-   [Yleisradion Porin lyhytaaltoasema,
    1954.](/images/ylen_arkistokuvat-3.jpg)
-   [Mannerheimintie, Ruotsalainen teatteri ja Stockmannin tavaratalo,
    1946.](/images/ylen_arkistokuvat-4.jpg)
-   [Yleisradion toimitalo (radiotalo),
    1930.](/images/ylen_arkistokuvat-5.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa* <br />
*Arkistokuvat: Yle*



+++
Date = "2014-08-23T21:00:00.000Z"
Title = "OpenDyslexic"
Description = ""
Week = "4x35"
Number = "191"
Alustat = ["Kaikki alustat"]
Tagit = ["Fontti","Kirjasintyypit","Aineisto"]
Type = "post"
Author = "Pesasa"
Pageimage = "valo191-opendyslexic.png"
+++


{{% wrapper class="opendyslexic" %}}
**OpenDyslexic on kirjasintyyppi, joka on suunniteltu helpottamaan
[dysleksiasta eli
lukihäiriöstä](http://fi.wikipedia.org/wiki/Lukemisen_erityisvaikeus)
kärsivien lukemista.**

![ ](/images/valo191-opendyslexic.png "fig:valo191-opendyslexic.png") Tavalliset
kirjasintyypit, eli fontit, on yleensä suunniteltu niin, että kirjainten
ulkoasu on hyvin yhtenäinen ja kirjaimet muistuttavat tyyliltään
toisiaan. Esimerkiksi kirjaimet p, b, d ja q ovat useimmissa
kirjasintyypeissä muodoltaan täsmälleen samanlaisia ja eroavat
toisistaan vain kierron ja peilauksen suhteen. Samoin esimerkiksi
kirjaimissa u, n, m, h ja r on hyvin paljon keskenään yhteisiä muotoja.
Sama koskee myös pyöreitä kirjaimia, kuten c, e, ja o.

Lukihäiriöisille suunnitellut kirjasimet pyrkivät rikkomaan tätä eri
kirjaimien samanlaisuutta hienovaraisella tavalla niin, että kirjaimet
samalla erottuvat paremmin toisistaan, mutta ovat silti selkeitä ja
luettavia. Tyypillisesti dysleksiafonttien kirjaimet on suunniteltu
alapuoleltaan "painavammiksi", jolloin ne tavallaan eivät "kierähdä"
väärään asentoon vaan esimerkiksi p ja d ovat selkeästi erilaiset.
Lihavan alareunan lisäksi kirjaimiin on lisätty muita pieniä ja
hienovaraisia muutoksia, jotta ne erottuvat toisistaan paremmin.

OpenDyslexic-kirjasintyyppiä voi käyttää omissa julkaisuissa niin
paperisena kuin sähköisenä. Sen voi halutessaan asettaa myös
oletuskirjasintyypiksi vaikka www-selaimeen. Joihinkin selaimiin, kuten
Chromeen, OpenDyslexic löytyy myös
[selainlaajennoksena](https://chrome.google.com/webstore/detail/opendyslexic/cdnapgfjopgaggbmfgbiinmmbdcglnam?utm_source=gmail).

OpenDyslexic-kirjasimista ovat tarjolla tavallisimmat variaatiot, eli
normaali, lihavoitu, kursivoitu sekä tasalevyinen versio. Kirjasintyyppi
pohjautuu Bitstream Vera Sans -kirjasimeen ja sen suunnittelussa on
käytetty [tieteellisissä
tutkimuksissa](http://opendyslexic.org/about/related-research/) todettua
tietoa.

Kotisivu
:   <http://opendyslexic.org/>

Lähdekoodi
:   
:   <https://github.com/antijingoist/open-dyslexic>

Lisenssi
:   [CC-BY](http://creativecommons.org/licenses/by/3.0/) 3.0

Toimii seuraavilla alustoilla
:   Kaikki

Asennus
:   Fonttipaketit ovat ladattavissa kotisivulla olevien ohjeiden ja
    linkkien kautta. Osassa Linux-järjestelmiä, esimerkiksi uusimmassa
    Ubuntussa, OpenDyslexic on asennettavissa suoraan paketinhallinnan
    kautta.

Muita vastaavia
:   
:   [Eulexia](http://antijingoist.github.io/Eulexia/) (SIL-OFL
    -lisenssillä)

{{% wrapper class="psgallery" %}}
-   [Opendyslexic.org-sivuston etusivu.](/images/opendyslexic-1.jpg)
-   [Muissa fonteissa samankaltaisia kirjaimia on koetettu
    OpenDyslexic-fontissa muuntaa
    erottuvammiksi.](/images/opendyslexic-2.jpg)
-   [Chrome-selainlaajennos.](/images/opendyslexic-3.jpg)
-   [OpenDyslexic-monoa voi käyttää tekstieditorissa vaikka
    koodaamiseen.](/images/opendyslexic-4.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*

{{% /wrapper %}}


{{% wrapper class="comments" %}}
Kommentit
---------

Androidissakin
:   Anonymous 15. Maaliskuu 2015 - 10:07
:   Kirjasimen sai asennettua androidiin, ja FBReader osasi käyttää sitä.

{{% /wrapper %}}

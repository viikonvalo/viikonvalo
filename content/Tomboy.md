+++
Date = "2011-02-19T22:00:00.000Z"
Title = "Tomboy"
Description = "Tomboy on näppärä wiki-tyyppisesti toimiva muistiinpanoväline työpöydälle"
Week = "1x08"
Number = "8"
Alustat = ["Android","FreeBSD","Linux","Mac OS X","NetBSD","OpenBSD","Solaris","Windows"]
Tagit = ["Apuohjelma","Muistiinpanot"]
Type = "post"
Author = "pesasa"
Pageimage = "valo8-Tomboy.png"
+++


**Tomboy on näppärä wiki-tyyppisesti toimiva muistiinpanoväline
työpöydälle**

![ ](/images/valo8-Tomboy.png "fig:valo8-Tomboy.png") Tomboy on keltaisten
muistilappujen korvike tietokoneen työpöydällä. Sähköisten
muistilappujen suurena etuna paperisiin verrattuna on mahdollisuus
linkittää niitä keskenään. Muistiinpanoihin voi kirjoittaa otsikoita,
tekstiä, listoja ja muotoilla niitä lihavoinnein, kursivoinnein, alle-
ja yliviivauksin sekä korostuksin. Mistä tahansa muistiinpanon sanasta
voi tehdä linkin, jota klikkaamalla avautuu uusi muistiinpanoikkuna.
Näin muistettavat asiat voi ryhmitellä järkevästi ja linkittää toisiin
niihin liittyviin muistiinpanoihin. On käyttäjän oma asia, haluaako
luoda muistiinpanoilleen hierarkisen rakenteen sisällysluetteloineen vai
linkittääkö niitä verkkomaisesti. Tomboyta on mahdollista käyttää myös
kevyeen projektinhallintaan, jossa pitää linkittää ihmisiä ja tehtäviä
keskenään.

Tomboyn toimintaa voi laajentaa lukuisilla siihen saatavilla lisäosilla.
Lisäosia löytyy muun muassa muistiinpanojen muuttamiseen html-muotoon,
niiden lähettämiseen Wordpress- tai Blogspot-blogiin sekä niiden
synkronointiin tietokoneiden välillä.

Samojen muistiinpanojen saatavuus eri koneilla, esimerkiksi koti- ja
työkoneella, on hyödyllistä. Tomboylla tehtyjä muistiinpanoja voidaan
synkronoida käyttäjien välillä paikallisesti tai eri tietokoneiden
välillä verkkopalvelujen kautta. Verkon yli synkronointi on tuettu
ainakin Tomboyn oman *Tomboy online* -palvelun ja Canonicalin *Ubuntu
One* -palvelun kautta. Synkronointi on mahdollista laittaa toimintaan
myös omalle palvelimelle joko *Snowy*-ohjelmiston, *webdav*-jaon tai
*ssh*-yhteyden kautta.

Android-puhelimiin löytyy marketista
[Tomdroid](https://launchpad.net/tomdroid)-sovellus, jolla on
mahdollista käyttää samoja verkkoon synkronoituja muistiinpanoja kuin
tietokoneella. Toistaiseksi Tomdroidilla pystyy vain lukemaan
muistiinpanoja, mutta muokkaustoiminnallisuuttakin on lupailtu
tulevaisuudessa.

Tomboy on toteutettu C#-kielellä ja käyttää Linux- ja
Unix-järjestelmissä hyväkseen Mono-ympäristöä. Näissä järjestelmissä voi
vaihtoehtoisesti myös käyttää toiminnoiltaan ja ulkoasultaan hyvinkin
samanlaista, mutta C++-kielellä toteutettua
[Gnote](http://live.gnome.org/Gnote)-ohjelmaa.

Kotisivu:
:    <http://projects.gnome.org/tomboy/>

Lisenssi:
:    [GNU LGPL](GNU_LGPL "wikilink")

Toimii seuraavilla alustoilla:
:    Linux, Windows, Mac OS X, Unixit

Asennus:
:    Asennuspaketit Windows- ja Mac OS X -ympäristöille löytyvät ohjelman kotisivulta. Useimmissa Linux-jakeluissa Tomboy löytyy suoraan paketinhallinnasta.

{{% wrapper class="psgallery" %}}
* [Muistilappu](/images/tomboy-1.png)
* [Tekstin muotoiluja](/images/tomboy-2.png)
* [Lappujen linkitys taakaperin](/images/tomboy-3.png)
* [Sanoista voi tehdä linkkejä uusiin lappuihin](/images/tomboy-4.png)
* [Linkkiä klikkaamalla avautuu saman niminen lappu. Jos sitä ei vielä ole, se luodaan.](/images/tomboy-5.png)
* [Muistiinpanot voi synkronoida verkkoon.](/images/tomboy-6.png)
* [Synkronoinnin voi tehdä useilla eri tavoilla.](/images/tomboy-7.png)
* [Kaikkien muistiinpanojen lista](/images/tomboy-8.png)
* [Tomboy järjestelmätarjottimessa](/images/tomboy-9.png)
{{% /wrapper %}}

*Teksti: pesasa* <br />
*Kuvakaappaukset: pesasa*


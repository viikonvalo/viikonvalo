+++
Date = "2011-12-31T22:00:00.000Z"
Title = "Mozilla Thunderbird"
Description = "Thunderbird on suosittu ja monipuolinen vapaa avoimen lähdekoodin sähköpostiohjelma"
Week = "2x01"
Number = "53"
Alustat = ["Windows","Linux","Mac OS X"]
Tagit = ["Sähköposti","Viestintä","Internet"]
Type = "post"
Author = "Tomi Toivio & Pesasa"
Pageimage = "valo53-Thunderbird.png"
+++


**Thunderbird on suosittu ja monipuolinen vapaa avoimen lähdekoodin
sähköpostiohjelma**

![ ](/images/valo53-Thunderbird.png "fig:valo53-Thunderbird.png") Thunderbird on
moderni sähköpostiohjelma, jossa on älykäs roskapostisuodatin,
oikeinkirjoituksen tarkistus, paljon erilaisia teemoja ja mukautuva
ulkoasu. Lisäksi Thunderbirdissä on IMAP/POP-tuki, mahdollisuus
HTML-sähköpostien kirjoittamiseen, nopea haku, osoitekirja, edistynyt
viestien suodatus, osoitteen täydennys, tuontityökalut ja kyky hallita
useita eri sähköpostitilejä sekä uutisryhmiä. Mozilla Thunderbirdin on
kehittänyt [Mozilla](http://www.mozilla.org/about/governance.html), joka
on myös suositun [Firefox](Firefox "wikilink")-selaimen taustalla.

Uuden sähköpostitilin lisääminen Thunderbirdiin on helppoa. Yleisimmin
käytettyjen sähköpostipalveluiden, kuten Gmailin tai Yahoon, osoitteille
ohjelma osaa asettaa suoraan oikeat sähköpostiasetukset tietokannastaan.
Muille, tuntemattomammille sähköpostiosoitteille Thunderbird osaa varsin
menestyksekkäästi löytää automaattisesti oikeat asetukset kokeilemalla
yleisimmin käytettyjä palvelinasetuksia. Automatiikan pettäessä, voi
asetukset toki laittaa kohdalleen myös käsin.

Turvallisuus on Thunderbirdissä keskeinen teema. Thunderbirdin älykäs
roskapostisuodin analysoi sähköpostisi ja tunnistaa viestit, jotka ovat
todennäköisesti roskapostia. Roskapostit voidaan määritellä
automaattisesti poistettaviksi tai vain siirrettäviksi toiseen kansioon.
Suodin on mukautuva, ja se parantaa tarkkuuttaan itsenäisesti
osoitekirjasi ja käyttösi perusteella. Se siis oppii tarkemmaksi aina,
kun merkitset viestin roskaksi tai kun lisäät uuden yhteystiedon
osoitekirjaasi. Thunderbird ei merkitse osoitekirjassasi olevista
osoitteista tulevia sähköposteja roskapostiksi.

Lisäksi Thunderbird tuo yritysten ja julkisyhteisöjen
turvallisuustarpeisiin sellaiset ominaisuudet kuten S/MIME, sähköinen
allekirjoitus, viestin salaus ja tuki sertifikaateille sekä
turvallisuuslaitteille.

Thunderbirdiin voit asentaa paljon erilaisia laajennoksia projektin
[lisäosasivulta](https://addons.mozilla.org/fi/thunderbird/).
Thunderbird-laajennokset lisäävät uusia ominaisuuksia ja muokkaavat
ulkoasua sinulle paremmin sopivaksi. Esimerkiksi
[Enigmail-laajennos](https://addons.mozilla.org/fi/thunderbird/addon/enigmail/?src=cb-dl-featured)
yhdessä [GnuPG](GnuPG "wikilink"):n kanssa lisää sähköpostiisi
OpenPGP-standardin mukaisen salauksen.
[Adblockin](https://addons.mozilla.org/fi/thunderbird/addon/adblock-plus/?src=cb-dl-featured)
avulla taas voit estää mainoksia näkymästä. Lisäksi voit asentaa
Thunderbirdiin
[teemoja](https://addons.mozilla.org/fi/thunderbird/themes/), jotka
muuttavat ohjelman ulkoasua.

Kotisivu
:   <http://www.mozilla.org/fi/thunderbird/>

Lisenssi
:   MPL/[GNU GPL](GNU_GPL)/[GNU LGPL](GNU_LGPL)

Toimii seuraavilla alustoilla
:   Linux, Windows, Mac OS X

Asennus
:   Linux-järjestelmiin Thunderbird löytyy suoraan pakettivarastosta.
    Debian-järjestelmissä ohjelma löytyy nimellä
    [Icedove](http://en.wikipedia.org/wiki/Mozilla_Corporation_software_rebranded_by_the_Debian_project).
    Muille alustoille ohjelman voi ladata sen
    [kotisivuilta](http://www.mozilla.org/fi/thunderbird/).

VALO-CD
:   Mozilla Thunderbird löytyy myös
    [VALO-CD](http://www.valo-cd.fi/ilmainen_thunderbird)-kokoelmasta.

Käyttöohjeet
:   [Enigmail-opas](http://archive.valo-cd.org/oppaat/enigmail-opas.html)
    (VALO-CD)

Muuta
:   [Suomen kielen
    oikoluku](http://www.valo-cd.fi/ohjelmat/thunderbird/addon-3826-latest.xpi)
    (valo-cd.fi)

{{% wrapper class="psgallery" %}}
-   [ ](/images/thunderbird-1.png)
-   [ ](/images/thunderbird-2.png)
-   [ ](/images/thunderbird-3.png)
-   [ ](/images/thunderbird-4.png)
-   [ ](/images/thunderbird-5.png)
-   [ ](/images/thunderbird-6.png)
-   [ ](/images/thunderbird-7.png)
-   [ ](/images/thunderbird-8.png)
{{% /wrapper %}}

*Teksti: Tomi Toivio & Pesasa* <br />
*kuvakaappaukset: Pesasa*


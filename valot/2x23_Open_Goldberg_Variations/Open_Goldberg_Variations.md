+++
Date = "2012-06-02T21:00:00.000Z"
Title = "Open Goldberg Variations"
Description = "Open Goldberg Variations on pitkään vapaana ollut musiikki viimeinkin laadukkaana vapaana nuotinnoksena ja äänityksenä."
Week = "2x23"
Number = "75"
Alustat = ["Kaikki alustat"]
Tagit = []
Type = "post"
Author = "Taleman"
Pageimage = "valo75-opengolbergvariations.png"
+++


**Open Goldberg Variations on pitkään vapaana ollut musiikki viimeinkin
laadukkaana vapaana nuotinnoksena ja äänityksenä.**

![ ](/images/valo75-opengolbergvariations.png "fig:valo75-opengolbergvariations.png")
Goldberg-muunnelmat (eli Goldberg-variaatiot), BWV 988, on Johann
Sebastian Bachin vuonna 1741 tai 1742 julkaistu klaveeriteos, jonka
alkuperäinen nimi oli *Clavier-Übung – Aria mit verschiedenen
Veränderungen*. Teos koostuu alussa ja lopussa soitettavasta teemasta
(aria) sekä sen kolmestakymmenestä muunnelmasta. Teos on saanut
yleisemmin tunnetun nimensä Bachin oppilaan, cembalisti Johann Gottlieb
Goldbergin mukaan. (http://fi.wikipedia.org/wiki/Goldberg-muunnelmat)

Open Goldberg Variations -projektin tavoitteena oli saada tämä laadukas
klassinen musiikki vapaasti saataville sekä äänityksenä että
nuotinnoksena. Nuotit kirjoitettiin ohjelmalla
[MuseScore](MuseScore) ja soittajaksi saatiin [Kimiko
Ishizaka](http://www.opengoldbergvariations.org/kimiko-ishizaka-open-goldberg-variations-pianist).
![](/images/Goldberg-TheresaKnott_piano.png "fig:Goldberg-TheresaKnott_piano.png")

Soittaja on aikamoinen moniottelija, hän on menestynyt myös
voimanostossa ja painonnostossa
(http://en.wikipedia.org/wiki/Kimiko\_Douglass-Ishizaka). Muun hyvän
lisäksi projekti edisti MuseScoren kehitystä, nuotinnoksen
monimutkaisuus pakotti kehittämään MuseScoreen uusia
[ominaisuuksia](http://www.kickstarter.com/projects/293573191/open-goldberg-variations-setting-bach-free/posts/66914).

Tämän todella hienon musiikin voi 28. toukokuuta alkaen kuunnella
vapaasti projektin kotisivulta, tai tallentaa musiikkitiedostot omalle
koneelleen. Myös nuotit voi noutaa MuseScoren uusimman version
ymmärtämässä tiedostomuodossa. Tässä siis musiikkia, jonka voi ladata
omaan soittimeensa, kopioida kavereille, kuunnella maksamatta Teoston
tai Gramexin maksuja, soittaa itse ja periä vaikka maksu kuuntelijoilta,
siis vallan kerta kaikkiaan vapaasti. Nyt on Bach päästetty vapaaksi 271
vuoden jälkeen!

Tämän mahdollisti Kickstarterin kautta hankittu rahoitus. Tavoite
15 000 \$ ylittyi roimasti, 406 tukijaa lahjoitti yhteensä 23 748 \$.
Rahoitusta tarvittiin huolellisen nuotinnoksen laatimiseen,
laadukkaaseen studioäänitykseen ja taitavaan soittoon.
Goldberg-muunnelmat on teknisesti vaikea soitettava, pianistin piti
harjoitellakin ensin.

Projekti tuotti laadukasta vapaata musiikkia ja osoitti musiikin
tuottamiselle uuden rahoitustavan. Muusikko tai tuotantoyhtiö ei halua
luopua tekijänoikeuksista koska jostain heidänkin pitää elantonsa
ansaita. Open Goldberg Variations osoitti voitavan palkata musiikin
tekijät työhön ja julkaista teos vapaana musiikkina.

Pieni kauneusvirhe projektissa on, kun äänitys on julkaistu
[MP3](http://en.wikipedia.org/wiki/MP3)-tiedostona, joka tiedostomuoto
on patentilla suojattu. Kokonaan vapaa tiedostomuoto kuten [Ogg
Vorbis](http://en.wikipedia.org/wiki/Ogg_Vorbis) olisi luonnikkaampi.
Onneksi myös [FLAC](http://en.wikipedia.org/wiki/FLAC)-tiedosto on
tulossa saataville, siitä voi itse tehdä OGG-tiedoston.

Kotisivu
:   <http://opengoldbergvariations.org/>

Lisenssi
:   [Creative Commons Zero
    license](CC0),
    <http://creativecommons.org/publicdomain/zero/1.0/>

Toimii seuraavilla alustoilla
:   Kaikki

Asennus
:   Musiikit voi kuunnella selaimella kotisivulta tai ladata
    tietokoneelleen samasta paikasta.

{{% wrapper class="psgallery" %}}
-   [Open Goldberg Variations, webbisivu](/images/Goldberg-1.png)
-   [Myös nuotit saatavilla](/images/Goldberg-2.png)
-   [Nuottien ensimmäinen sivu](/images/Goldberg-3.png)
{{% /wrapper %}}

### Viitteitä

-   [Pianistin haastattelu Youtubessa
    (Saksaksi)](http://www.youtube.com/watch?v=7c_QeDYqjlA)
-   [Projektin
    kuvaussivu](http://www.kickstarter.com/projects/293573191/open-goldberg-variations-setting-bach-free)
-   [Projektin
    saavutukset](http://libregraphicsworld.org/blog/entry/open-goldberg-variations-mission-accomplished)

*Teksti: Taleman* <br />
*Kuvakaappaukset: Taleman*


+++
Date = "2014-11-15T22:00:00.000Z"
Title = "Twidere"
Description = "Twidere on joustava ja monipuolisesti muokattava Twitter-sovellus Android-laitteille."
Week = "4x47"
Number = "203"
Alustat = ["Android","SailfishOS"]
Tagit = ["Internet","Viestintä"]
Type = "post"
Author = "Pesasa"
Pageimage = "valo203-twidere.png"
+++


**Twidere on joustava ja monipuolisesti muokattava Twitter-sovellus
Android-laitteille.**

![ ](/images/valo203-twidere.png "fig:valo203-twidere.png") Twidere on Twitterin
omaa sovellusta huomattavasti monipuolisempi ja muokattavampi
vaihtoehto. Twidere tukee useamman Twitter-tilin käyttä samalla
sovelluksella ja uutta viestiä lähettäessään käyttäjä voi valita
käytettävät tilit. Käyttäjä voi kiinnittää ohjelmaan välilehtinä
valittaviksi pikavalinnoiksi haluamiaan viestivirtoja. Oletuksena
tarjolla ovat esimerkiksi käyttäjätilien seuraamien tilien virta "Koti",
tilin mainintoja seuraava "Maininnat" sekä yksityisviestejä näyttävä
"Viestit". Välilehtiin voi kiinnittää myös yksittäisten käyttäjien
viestivirtoja, hakutuloksia sekä omien listojen aikajanoja.

Ohjelman käyttöliittymän ulkoasua voi muokata valmiilla väriteemoilla
sekä värivalinnoilla. Temoissa on valittavassa esimerkiksi vaalea ja
tumma vaihtoehto. Myös viestikorteissa näytettävä rakenne ja ulkoasu on
käyttäjän valittavissa.

Ohjelma erottelee oletuksena alkuperäiset ja uudelleen twiitatut viestit
erilaisella taustavärillä. Se osaa myös näyttää toisiinsa vastauksina
lähetetyt viestit viestiketjuina ja viesteihin liitetyt kuvat viestiin
upotettuina. Viesteille voi määritellä myös suodatussääntöjä, joilla voi
suodattaa pois näkyvistä epätoivottuja viestejä.

Lisäksi ohjelma sisältää valinnaisesti käyttöön otettavia
verkkoasetuksia, kuten DNS- ja Hosts Mapping -asetukset, joilla käyttäjä
voi yrittää kiertää DNS-pohjaisia sensurointijärjestelmiä.

Kotisivu
:   <https://github.com/mariotaku/twidere> (Lähdekoodi)
:   [F-Droid](https://f-droid.org/repository/browse/?fdid=org.mariotaku.twidere)
:   [Google
    Play](https://play.google.com/store/apps/details?id=org.mariotaku.twidere&hl=en)
:   <https://twitter.com/twidereproject> (Twitter)

Lisenssi
:   [GNU GPL](GNU_GPL) v.3

Toimii seuraavilla alustoilla
:   Android, SailfishOS

Asennus
:   Ohjelman voi asentaa [F-Droidin](F-Droid) kautta taikka
    Googlen Playsta.

{{% wrapper class="psgallery" %}}
-   [Perusnäkymään voi kiinnittää välilehdiksi käyttäjän valitsemat
    viestivirrat.](/images/twidere-1.jpg)
-   [Twidere tukee useampaa yhtäaikaista käyttäjätiliä sekä asetusten
    monipuolista muokkaamista.](/images/twidere-2.jpg)
-   [Viestiä kirjoittaessa voi valita yhden tai useamman tilin joilta
    viesti lähetetään.](/images/twidere-3.jpg)
-   [Twidere osaa näyttää viestiin liitetyt kuvat upotetusti. Viesteihin
    vastaaminen, niiden edelleen lähettäminen, suosikiksi merkkaaminen
    sekä muu jakaminen on helppoa.](/images/twidere-4.jpg)
-   [Ohjelma osaa näyttää toisiinsa vastauksina lähetetyt viestit
    ketjutettuina.](/images/twidere-5.jpg)
-   [Monipuoliset asetukset sisältävät käyttöliittymän ulkoasuun ja
    teemaan liittyvät valinnat sekä toiminnallisuuteen, kuten
    välilehtiin vaikuttavat valinnat.](/images/twidere-6.jpg)
-   [Ohjelma toimii sekä puhelimen että tabletin
    näytöllä.](/images/twidere-7.png)
-   [Välilehtien lisääminen.](/images/twidere-8.png)
-   [Ville Oksasen muistoa kunnioittaen. Viikon
    VALO](/images/twidere-9.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*



+++
Date = "2015-01-17T22:00:00.000Z"
Title = "Linux Voice"
Description = "Linux Voice on kuukausittain julkaistava englanninkielinen lehti, jonka aiheina ovat GNU/Linux ja muut vapaat ohjelmat."
Week = "5x04"
Number = "212"
Alustat = ["Kaikki alustat"]
Tagit = ["Lehti","Materiaali"]
Type = "post"
Author = "Pesasa"
Pageimage = "valo212-linuxvoice.png"
+++


**Linux Voice on kuukausittain julkaistava englanninkielinen lehti,
jonka aiheina ovat GNU/Linux ja muut vapaat ohjelmat.**

![ ](/images/valo212-linuxvoice.png "fig:valo212-linuxvoice.png") Linux Voice on
riippumaton vapaisiin ohjelmistoihin keskittyvä lehti, jonka poikkeaa
monista muista lehdistä kolmella tavalla. Sen tekijät lupaavat palauttaa
puolet lehden tuotosta vapaiden ohjelmistojen yhteisölle, kehittäjille
ja tapahtumille. Lehden sisältö julkaistaan yhdeksän kuukautta lehden
ilmestymisen jälkeen [Creative Commons
BY-SA](https://creativecommons.org/licenses/by-sa/3.0/) -lisenssillä
vapaasti jaettavaksi, käytettäväksi ja muokattavaksi. (Mainoksia lukuun
ottamatta) Lehden tekijät lupaavat, että lehteä tehdään sen lukijoille
eikä osakkeenomistajien ehdoilla.

Tähän mennessä (25.1.2015) lehteä on ilmestynyt yksitoista numeroa ja
näistä kaksi ensimmäistä on julkaistu vapaana ([numero
1](http://www.linuxvoice.com/download-linux-voice-issue-1-with-audio/)
ja [numero 2](http://www.linuxvoice.com/download-linux-voice-issue-2/)).
Lehdet on julkaistu PDF-tiedostoina kokonaisina lehtinä sekä
artikkeleittain. Osa artikkeleista on julkaistu myös HTML-muodossa.
Lisäksi osa ensimmäisen numeron artikkeleista on luettu myös
äänitiedostoiksi OGG- ja MP3-muotoon. Ääniversiot ovat tarjolla
RSS-syötteenä, jota kautta niitä voi kuunnella esimerkiksi
podcast-ohjelmistoilla. Lehden toinen numero on ladattavissa myös
ePub-muotoisena tiedostona e-kirjana.

Lehden sisältö on monipuolista. Se sisältää paljon artikkeleita vapaiden
ohjelmien ajankohtaisista aiheista, ohjelmisto- ja laitteistovertailuja,
haastatteluita sekä tutorialeja erilaisista aiheista. Lehti on koostettu
ja taitettu ammattitaitoisesti sekä kauniisti.

Jos haluaa lehden itselleen tuoreena sekä samalla tukea sen
julkaisemista, sen voi tilata joko paperisena ja digitaalisena tai vain
digitaalisena versiona lehden sivujen kautta.

Kotisivu
:   <http://www.linuxvoice.com>
:   <http://www.linuxvoice.com/download-linux-voice-issue-1-with-audio/>
    (Numero 1)
:   <http://www.linuxvoice.com/download-linux-voice-issue-2/> (Numero 2)

Lisenssi
:   [CC-BY-SA](https://creativecommons.org/licenses/by-sa/3.0/)

{{% wrapper class="psgallery" %}}
-   [Linux Voice](/images/linuxvoice-1.jpg)
-   [Lehden ensimmäinen numero](/images/linuxvoice-2.jpg)
-   [Lehden PDF-versio](/images/linuxvoice-3.jpg)
-   [Paljon monipuolisia artikkeleita](/images/linuxvoice-4.jpg)
-   [Lehti ePub-muodossa](/images/linuxvoice-5.png)
-   [Lehden PDF-versio tabletissa.](/images/linuxvoice-6.png)
-   [Äänitiedostojen kuuntelua podcastina.](/images/linuxvoice-7.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*



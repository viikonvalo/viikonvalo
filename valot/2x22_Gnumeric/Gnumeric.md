+++
Date = "2012-05-26T21:00:00.000Z"
Title = "Gnumeric"
Description = "Gnumeric on vapaa ja tarkka taulukkolaskentaohjelma, joka tukee useita tiedostomuotoja."
Week = "2x22"
Number = "74"
Alustat = ["Linux","Windows","FreeBSD","OpenBSD","NetBSD"]
Tagit = []
Type = "post"
Author = "Pesasa"
Pageimage = "valo74-gnumeric.png"
+++


**Gnumeric on vapaa ja tarkka taulukkolaskentaohjelma, joka tukee useita
tiedostomuotoja.**

![ ](/images/valo74-gnumeric.png "fig:valo74-gnumeric.png") Gnumericin
pyrkimyksenä on olla paras taulukkolaskentaohjelma. Gnumericin
tärkeimmiksi ominaisuuksiksi sen tekijät ilmoittavat vapauden, nopeuden
ja tarkkuuden. Vapaalla [GNU GPL](GNU_GPL)-lisenssillä
julkaistun Gnumericin luvataan pysyvän käytettävänä suurillakin
taulukoilla. Sen tekijät ovat myös ylpeitä siitä, että Gnumeric laskee
kaavojen arvot oikein. Gnumericin mainostetaan sisältävän kaikki
Microsoft Excelin kaavat sekä niiden lisäksi 154 muuta kaavaa. Se lukee
ja kirjoittaa tärkeimpien taulukkolaskentaohjelmien tiedostomuotoja
([taulukko tuetuista
tiedostomuodoista](http://projects.gnome.org/gnumeric/doc/sect-file-formats.shtml)),
erityisesti Excelin .xls- ja Open-/LibreOfficen .ods-muotoja. Gnumeric
osaa tallentaa taulukot tarvittaessa myös esimerkiksi pdf-, html- sekä
latex-muodossa. Täydellisen ominaisuuslistan voi lukea ohjelman
[www-sivuilta](http://projects.gnome.org/gnumeric/features.shtml).

Kaavioiden piirtämistyökalu poikkeaa joistain muista
taulukkolaskentaohjelmista siinä, että kaavion muokattavia osia ei
valita suoraan kaaviosta ja editoida suoraan paikallaan vaan muokattava
osa valitaan kaavion rakenteen esittävästä puusta, johon elementtejä on
mahdollista lisätä ja poistaa. Näin on mahdollista esimerkiksi lisätä
useita kaavioita samaan graafiin ja helposti muokata kaavioiden osia,
kuten x- ja y-akselia, niiden tekstejä, tyylejä ja värejä sekä
viittausta laskentataulukosta käyttävään dataan. Graafin osien
rakenteinen käsittely tekee sen muokkaamisesta huomattavan helppoa ja
selkeää.

Gnumericin toiminnallisuus on laajennettavissa siihen saatavilla
liitännäisillä. Esimerkiksi suuri osa eri tiedostomuotojen tuista on
toteutettu liitännäisinä.

Gnumericin mukana tulee myös komentorivityökalu **ssconvert**, jolla on
mahdollista muuntaa taulukkolaskentatiedosto yhdestä tiedostomuodosta
toiseen. Tällä työkalulla onnistuu siis esimerkiksi useamman tiedoston
muuntaminen helposti ilman, että käyttäjän tarvitsee availla ja
talletella tiedostoja käsin yksi kerrallaan.

Kotisivu
:   <http://projects.gnome.org/gnumeric/>

Lisenssi
:   [GNU GPL](GNU_GPL)

Toimii seuraavilla alustoilla
:   Linux, Windows, FreeBSD, OpenBSD, NetBSD

Asennus
:   Linux-jakeluissa ohjelma löytyy jakelun omasta pakettivarastosta.
    Windows-järjestemiin Gnumericin voi ladata ohjelman www-sivulta.

Ohjeet
:   [Ohjekirja](http://projects.gnome.org/gnumeric/doc/gnumeric.shtml)

{{% wrapper class="psgallery" %}}
-   [ ](/images/gnumeric-1.png)
-   [ ](/images/gnumeric-2.png)
-   [ ](/images/gnumeric-3.png)
-   [ ](/images/gnumeric-4.png)
-   [ ](/images/gnumeric-5.png)
-   [ ](/images/gnumeric-6.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*


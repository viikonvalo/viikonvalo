+++
Date = "2015-11-14T22:00:00.000Z"
Title = "GNU Octave"
Description = "GNU Octave on numeeriseen laskentaan tarkoitettu tulkattava kieli sekä kielen suorittamiseen käytettävä ohjelma."
Week = "5x31"
Number = "239"
Alustat = ["Windows","Mac OS X","Linux","FreeBSD","OpenBSD","NetBSD"]
Tagit = ["Matematiikka","Tiede"]
Type = "post"
Author = "Pesasa"
Pageimage = "valo239-octave.png"
+++


**GNU Octave on numeeriseen laskentaan tarkoitettu tulkattava kieli sekä kielen
suorittamiseen käytettävä ohjelma.**

![ ](/images/valo239-octave.png "fig:valo239-octave.png")
Octave tarjoaa välineet lineaaristen ja epälineaaristen ongelmien numeeriseen
ratkaisemiseen. Sillä voi suorittaa myös erilaisia numeerisia kokeita sekä
tiedon visualisointia ja muokkausta graafisin keinoin.

Octaven kieli on hyvin samankaltainen Mathlab-ohjelman käyttämän kielen kanssa
ja suuri osa Mathlabille tehdyistä ohjelmista on joko suoraan ajettavissa
Octavella taikka pienellä vaivalla muunnettavissa Octaven ymmärtämään muotoon.
Octaven kieli on pitkälti matriisipohjainen, eli erikoistuu erityisesti datan
käsittelyyn ja manipulointiin matriiseina ja vektoreina erilaisilla matriisioperaatioilla.

Octaven käyttäminen tapahtuu joko sen interaktiivisella komentorivillä taikka
suorittamalla valmiita Octave-ohjelmia ilman käyttäjän interaktiota.

Toukokuussa 2015 Octavesta julkaistiin uusi 4.0.0-versio, joka sisältää useita uusia
ominaisuuksia. Näitä ovat muun muassa uusi graafinen käyttöliittymä, tuki
oliopohjaiselle ohjelmoinnille sekä parempi yhteensopivuus Matlabin kanssa. Muita
uusia ominaisuuksia ovat uudet audion käsittelyyn tarkoitetut funktiot ja luokat.

Octavea voi käyttää yhä myös merkkipohjaisesti komentorivillä ilman graafista
käyttöliittymää, jos se on tarpeen.

Kotisivu
:   <https://www.gnu.org/software/octave/>

Lisenssi
:   [GNU GPL](GNU_GPL)

Toimii seuraavilla alustoilla
:   Windows, Linux, Mac OS X, FreeBSD, OpenBSD, NetBSD

Asennus
:   Ohjelma on asennettavissa sen kotisivuilta saatavista paketeista. Linux-jakelut
    tarjoavat ohjelmaa suoraan pakettivarastoistaan.

Linkkejä
:   [Tutoriaali Wikibooksissa](https://en.wikibooks.org/wiki/Octave_Programming_Tutorial)

{{% wrapper class="psgallery" %}}
-   [Octaven perusnäkymä. Oikealla komentoikkuna, vasemmalla tiedostoselain, muuttujaluettelo sekä komentohistoria.](/images/octave-1.jpg)
-   [Kuvaajan piirtämistä Octavella.](/images/octave-2.jpg)
-   [Matriisioperaatioita. Luodut muuttujat näkyvät vasemman reunan luettelossa.](/images/octave-3.jpg)
-   [Lisää kuvaajia.](/images/octave-4.jpg)
-   [3D-kuvaaja](/images/octave-5.jpg)
-   [3D-kuvaajaa voi zoomata, liikutella ja pyörittää hiirelllä.](/images/octave-6.jpg)
-   [Octave-koodin muokkausta sisäänrakennetulla editorilla. Kirjoitetun koodin voi tallentaa ja suorittaa suoraan editorista käsin.](/images/octave-7.jpg)
{{% /wrapper %}}

*Teksti: Pesasa* <br />
*Kuvakaappaukset: pesasa*



+++
Date = "2015-05-23T21:00:00.000Z"
Title = "GApps Browser"
Description = "GApps Browser on webkäyttöliittymiä hyödyntävä hiekkalaatikko Googlen tarjoamille palveluille."
Week = "5x21"
Number = "229"
Alustat = ["Android","SailfishOS"]
Tagit = ["Tietoturva","Google"]
Type = "post"
Author = "Pesasa"
Pageimage = "valo229-gapps_browser.png"
+++


**GApps Browser on webkäyttöliittymiä hyödyntävä hiekkalaatikko Googlen
tarjoamille palveluille.**

![ ](/images/valo229-gapps_browser.png "fig:valo229-gapps_browser.png") Googlen
palvelut toimivat hyvin mobiililaitteiden selaimilla, mutta
tietoturvastaan tarkkaa käyttäjää voi häiritä Googlen mahdollisuus
seurata palveluunsa sisään kirjautuneen käyttäjän muuta
selauskäyttäytymistä muilla sivustoilla, jotka käyttävät sivuillaan
Googlen palveluita. Tämän voi välttää käyttämällä erillisiä sovelluksia
Googlen palveluiden käyttöön, jolloin selaimen ei tarvitse olla
kirjautuneena Googlen tunnuksilla. Tällöin kuitenkin sovelluksilla on
usein suora pääsy puhelimen muihin tietoihin, kuten yhteystietoihin ja
kalenteriin. GApps Browser on erillinen sovellus, jonka tarkoituksena on
toimia Googlen palveluita käyttävänä selaimena, jolloin muuhun selailuun
voidaan käyttää jotain muuta selainta. Käyttäjän kannattaa kuitenkin
muistaa, että Android-alusta itsessään on Googlen hallinnassa ja vaatii
Google-tilille kirjautumisen Play-kaupan ja muiden palveluiden käyttöön.
Siksi GApps Browser onkin hyödyllinen erityisesti "Google-vapaiden",
Android Open Source Projektiin ([AOSP](http://source.android.com/))
perustuvien, Android-versioiden, kuten
[CyanogenModin](http://www.cyanogenmod.org/) tai
[Replicantin](http://www.replicant.us/) käyttäjille, jotka haluavat
käyttää Googlen palveluita turvallisemmin. GApps Browser tuo Googlen
palvelut helposti käytettäviksi myös Jollan SailfishOS:n käyttäjille.

GApps Browseria käyttämällä käyttäjä voi olla sovelluksessa
kirjautuneena Google-tililleen ja sovellus muistaa sen käynnistysten
välillä. Näin sen käyttö on helpompaa kuin varsinaisen selaimen käyttö,
jos haluaa pitää muun verkkoselailunsa omana tietonaan. Googlen
palveluita sovellus käyttää https-protokollalla ja käyttäjä voi
halutessaan kieltää sovellusta lataamasta kuvia ja skriptejä muualta
kuin Googlen sivustoilta. Googlen palveluista ulos viittaavat linkit
avataan tavallisella selaimella. Ohjelmaa asennettaessa se vaatii
oikeudet vain verkkoyhteyden käyttämiseen, eli sillä ei ole pääsyä
laitteen tietoihin.

Koska sovellus ei tee taustalla synkronointia sekä muuta toimintaa, se
on tyypillisesti kevyempi ja käyttää vähemmän verkkokaistaa kuin
palveluiden natiivisovellukset, esimerkiksi Google+. Tämän vuoksi se
todennäköisesti kuluttaa myös vähemmän akkua.

GApps Browseria vastaava sovellus Facebookin käyttöön on [Tinfoil for Facebook](Tinfoil_for_Facebook).

Kotisivu
:   <https://github.com/tobykurien/GoogleApps>
:   [Ohjelma Google
    Playssa](https://play.google.com/store/apps/details?id=com.tobykurien.google_news)
:   [Ohjelma
    F-Droid-palvelussa](https://f-droid.org/repository/browse/?fdfilter=gapps&fdid=com.tobykurien.google_news)

Lisenssi
:   [MIT](http://opensource.org/licenses/MIT)

Toimii seuraavilla alustoilla
:   Android, SailfishOS

Asennus
:   Ohjelman voi ladata Googlen
    [Play-kaupasta](https://play.google.com/store/apps/details?id=com.tobykurien.google_news)
    tai [F-Droidilla](F-Droid "wikilink").

{{% wrapper class="psgallery" %}}
-   [Sovelluksen voi asentaa F-Droidilla.](/images/gapps_browser-1.jpg)
-   [Sovelluksen asennussivu F-Droidissa.](/images/gapps_browser-2.jpg)
-   [Sovellus vaatii oikeudet vain verkkoyhteyden
    käyttöön.](/images/gapps_browser-3.jpg)
-   [Googlen News-palvelu](/images/gapps_browser-4.jpg)
-   [Google+ sisään kirjautumattomana](/images/gapps_browser-5.jpg)
-   [Google+ kirjautuneena](/images/gapps_browser-6.jpg)
-   [Asetukset](/images/gapps_browser-7.jpg)
-   [Valittavissa käytettävät Googlen
    palvelut](/images/gapps_browser-8.jpg)
-   [Gmailin webnäkymä sovelluksessa](/images/gapps_browser-9.jpg)
-   [Google Maps](/images/gapps_browser-10.jpg)

{{% /wrapper %}}
*Teksti: Pesasa* <br />
*Kuvakaappaukset: Pesasa*



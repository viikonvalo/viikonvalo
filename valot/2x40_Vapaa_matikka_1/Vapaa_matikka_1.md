+++
Date = "2012-09-29T21:00:00.000Z"
Title = "Vapaa matikka 1"
Description = "Vapaa matikka 1 on vapaaehtoisten yhteistyönä kirjoittama vapaa ja avoin matematiikan kirja."
Week = "2x40"
Number = "92"
Alustat = ["Kaikki alustat"]
Tagit = ["Materiaali","Tiede","Oppikirja","Opetus","Matematiikka"]
Type = "post"
Author = "Pesasa"
Pageimage = "valo92-vapaa_matikka_1.png"
+++


**Vapaa matikka 1 on vapaaehtoisten yhteistyönä kirjoittama vapaa ja
avoin matematiikan kirja.**

![ ](/images/valo92-vapaa_matikka_1.png "fig:valo92-vapaa_matikka_1.png") Vapaa
matikka 1 – Matikka verkosta vapauteen! Syyskuun viimeisenä
viikonloppuna 2012 joukko matematiikan opettajia, opiskelijoita ja
tutkijoita kokoontui Metropolia-ammattikorkeakoulun tiloihin ja työsti
yhteistyönä lukion pitkän matematiikan ensimmäisen kurssin oppikirjan.
Kirjan kirjoittamiseen käytettyä
[hackathon](http://en.wikipedia.org/wiki/Hackathon)-menetelmää on
aiemmin käytetty tyypillisesti avoimen lähdekoodin
ohjelmointiprojekteissa sekä niiden dokumentaatioiden kirjoittamisessa
esimerkiksi [FLOSS Manuals](FLOSS_Manuals)-projektissa. [Vesa
Linja-ahon](http://linja-aho.blogspot.com) vetämässä
oppikirjamaratonissa kirjoitettu kirja tarkoitettiin alusta alkaen
julkaistavaksi vapaalla [Creative Commons
Nimeä](http://creativecommons.org/licenses/by/3.0/legalcode)
-lisenssillä (CC-BY), joka mahdollistaa se hyötykäytön ja
jatkojalostamisen mahdollisimman vapaasti vaatimalla vain alkuperäisten
tekijöiden nimen mainitsemisen.

Kirjan kirjoittamiseen käytettiin
[LaTeX](http://fi.wikipedia.org/wiki/Latex)-ladontajärjestelmää, joka
osaa tuottaa matemaattisesta tekstistä kauniin painokelpoisen jäljen.
Kirjan raakateksti, eli LaTeX-kielinen lähdekoodi, julkaistiin
[Github](https://github.com/)-palvelussa sitä mukaa kuin työ eteni.
Kirjan valmistumista pystyi näin siis seuraamaan verkon kautta lähes
reaaliaikaisesti.

Projektin lopputuloksena syntyi lukion pitkän matematiikan ensimmäisen
kurssin, *"Funktiot ja yhtälöt" (MAA1)*, opintosisällön mukainen
oppikirja pdf-muodossa. Lopputulos sekä sen raakamateriaali ovat
vapaasti ladattavissa projektin Github-sivulta. Kirjaa saa täysin
vapaasti käyttää ja sitä saa muokata sekä soveltaa omien tarpeiden
mukaan. Tekijöiden ainoa vaatimus on, että heidän nimensä mainitaan
mahdollisissa uusissa teoksissa, jotka perustuvat tämän kirjan
materiaaliin.

Projektin etenemistä oli dokumentoimassa ja
[Facebookiin](https://www.facebook.com/oppikirjamaraton) raportoimassa
*[Senja opettaa sinulle ruotsia](http://senjaopettaa.fi/)*-projektistaan
tuttu Fröken Senja, eli Senja Larsen.

Kotisivu
:   <https://github.com/linjaaho/oppikirjamaraton-maa1>

Lisenssi
:   [CC-BY](http://creativecommons.org/licenses/by/3.0/deed.fi)

Linkkejä
:   [Ladattavat
    pdf-versiot](https://github.com/linjaaho/oppikirjamaraton-maa1/downloads)
:   [Senja Larsenin kuvavirta
    viikonlopusta](http://www.flickr.com/photos/senjaopettaa/sets/72157631640938914/)
:   [Oppikirjamaraton
    Facebookissa](https://www.facebook.com/oppikirjamaraton)
:   [Julkistusvideo](http://www.youtube.com/watch?v=ThbUiky4AKA)

{{% wrapper class="psgallery" %}}
-   [ ](/images/vapaa_matikka_1-1.png)
-   [ ](/images/vapaa_matikka_1-2.png)
-   [ ](/images/vapaa_matikka_1-3.png)
-   [ ](/images/vapaa_matikka_1-4.png)
-   [ ](/images/vapaa_matikka_1-5.png)
-   [ ](/images/vapaa_matikka_1-6.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*


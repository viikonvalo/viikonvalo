+++
Date = "2012-08-18T21:00:00.000Z"
Title = "Hedgewars"
Description = "Hedgewars on hauska yhden tai useamman pelaajan vuoropohjainen strategia- ja ammuskelupeli."
Week = "2x34"
Number = "86"
Alustat = ["Linux","Windows","Mac OS X","FreeBSD","Android","iOS"]
Tagit = ["Peli"]
Type = "post"
Author = "Pesasa"
Pageimage = "valo86-hedgewars.png"
+++


**Hedgewars on hauska yhden tai useamman pelaajan vuoropohjainen
strategia- ja ammuskelupeli.**

![ ](/images/valo86-hedgewars.png "fig:valo86-hedgewars.png") Hedgewars on
suuresti takavuosien Worms-pelejä muistuttava peli. Siinä pelaajat
ohjastavat vuorotellen värikkäisiin maisemiin ripoteltuja joukkueidensa
jäseniä tavoitteena ampua, pudottaa, töniä, lyödä tai räjäyttää
vastustajien hahmot pois pelistä yksi kerrallaan. Kuulostaa
väkivaltaiselta, mutta on oikeasti hauskaa. Hedgewarsissa pelihahmot
ovat matojen sijasta pieniä vaaleanpunaisia siilejä. Pelaaja saa
käyttöönsä joukkueellisen pikkuisia siilejä, jotka tietokone sijoittelee
satunnaisesti paljon yksityiskohtia vilisevään kenttään muiden
tietokone- tai ihmispelaajien joukkueiden kanssa. Tämän jälkeen kukin
hahmo saa vuorotellen vuoron siirtyä ja käyttää hallussaan olevaa
aseistusta muiden joukkueiden eliminoimiseksi. Kierroksen voittaja on
yksinkertaisesti se joukkue, jonka hahmoja on viimeisenä hengissä
pelikentällä.

Peliä voi pelata maksimissaan kahdeksan pelaajaa ja pelaaminen on
mahdollista moninpelinä joko yhdellä koneella tai verkon yli.
Tarvittaessa myös tietokonepelaajia voi ottaa mukaan haluamansa määrän.
Satunnaisesti luotuja pelikenttiä riittää loputtomasti ja erilaisia
aseitakin löytyy ainakin 47 kappaletta mukaan lukien ilmaiskut pianoilla
tai räjähtävät robottikakut. Pelin asetuksia voi säätää monipuolisesti
jolloin siihen on mahdollista saada juuri sopivasti haastetta. Myös
siilien tyylejä voi muokata erilaisilla teemoilla pukeutumista,
hautakiviä, lippuja ja ääniä myöten. Siilit voi pukea ja laittaa
huutelemaan vaikka merirosvotyylisesti. Arrrr!

Peli voi olla esimerkiksi hauska lisä illanvietossa, koska peliin mahtuu
mukaan monta pelaajaa ja koska jokainen pelivuoro on kestoltaan
rajallinen, jolloin pelivuoro vaihtuu nopeasti ja aikaa liian tarkkaan
pohdiskeluun ei ole.

Kotisivu
:   <http://www.hedgewars.org/>

Lisenssi
:   [GNU GPL](GNU_GPL)

Toimii seuraavilla alustoilla
:   Linux, Windows, Mac OS X, FreeBSD, iOS, Android

Asennus
:   Linux-jakeluihin peli löytyy paketinhallinnan kautta ja FreeBSD:lle
    portsin kautta. Windows- ja Mac OS X -järjestelmille peli on
    tarjolla sen kotisivuilta. Pelin iPhone- ja iPad-versio
    iOS-alustalle on saatavilla iTunesista. Myös Androidille löytyy
    alpha-vaiheessa oleva versio Google Play:sta.

Videoita
:   [Virallinen traileri](https://www.youtube.com/watch?v=u1Y_Pw_TtFo)
    Queenin tahdissa
:   [Peli käynnissä](https://www.youtube.com/watch?v=Qi__UMZOgi4)

{{% wrapper class="psgallery" %}}
-   [Peliä voi pelata yhdellä koneella tai verkon yli
    moninpelinä.](/images/hedgewars-1.png)
-   [Joukkueen ja sen tyylin valintaa.](/images/hedgewars-2.png)
-   [Pikapeli tietokonevastustajien kanssa, moninpeli samalla koneella
    tai harjoituskenttiä.](/images/hedgewars-3.png)
-   [Peli käynnissä jouluaiheisella kentällä.](/images/hedgewars-4.png)
-   [Kipinät sinkoilevat.](/images/hedgewars-5.png)
-   [Golf-kenttä.](/images/hedgewars-6.png)
-   [Haulikon käytön opettelua
    harjoituskentällä.](/images/hedgewars-7.png)
-   [Moninpelin asetusten ja joukkueiden
    valinta.](/images/hedgewars-8.png)
-   [Valittavissa oleva asevalikoima.](/images/hedgewars-9.png)
-   [Intiaanit vastaan puput.](/images/hedgewars-10.png)
-   [Piraatit ja siilit vastakkain.](/images/hedgewars-11.png)
-   [Joukkueet voivat pelata myös yhteispeliä saman
    värisinä.](/images/hedgewars-12.png)
-   [Pelejä virallisen palvelimen kautta.](/images/hedgewars-13.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*


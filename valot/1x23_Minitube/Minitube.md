+++
Date = "2011-06-04T21:00:00.000Z"
Title = "Minitube"
Description = "Minitube on pieni ja yksinkertainen ohjelma YouTube-videoiden katseluun ilman selainta ja Flashia."
Week = "1x23"
Number = "23"
Alustat = ["Windows","Linux","Mac OS X"]
Tagit = ["Video"]
Type = "post"
Author = "pesasa"
Pageimage = "valo23-Minitube.png"
+++


**Minitube on pieni ja yksinkertainen ohjelma YouTube-videoiden
katseluun ilman selainta ja Flashia.**

![ ](/images/valo23-Minitube.png "fig:valo23-Minitube.png") Minitube on ohjelma,
jolla voi katsella YouTube-videoita käynnistämättä selainta ja
erityisesti käyttämättä Flash-lisäosia. Tämän vuoksi Minitube on hyvin
kevyt ja virtaakin säästävä väline YouTube-videoiden katseluun.

Minitube-ohjelma on käyttöliittymältään hyvin yksinkertainen ja
helppokäyttöinen. Hakukenttään kirjoitetaan hakusanat, joilla halutaan
etsiä videoita YouTube-palvelusta. Ohjelma näyttää löytyneet videot
soittolistana ja alkaa toistaa videoita yksi toisensa jälkeen.
Soittolistan videoita voi järjestellä haluamaansa järjestykseen ja siitä
voi poistaa tallenteita. Videoita voi katsella ikkunoidusti tai
kokoruudulla.

Minitube kykenee näyttämään YouTube-videoita aina full-HD (1080p) kokoon
saakka. Katselun lisäksi Minitubella on mahdollista myös tallentaa
videot yhdellä hiiren klikkauksella omalle koneelle mpeg4-muodossa
myöhempää katselua varten.

Minitube soveltuu hyvin myös lapsiperheiden käyttöön, sillä karsitun
käyttöliittymän ansiosta lapsen voi melko turvallisesti jättää katsomaan
sopivalla hakusanalla löytyneitä videoita pelkäämättä, että lapsi eksyy
klikkailemalla arveluttaviin videoihin. Kannattaa toki itse myös
vilkaista hakutulokset läpi.

Kotisivu
:   <http://flavio.tordini.org/minitube>

Lisenssi
:   [GNU GPL](GNU_GPL)

Toimii seuraavilla alustoilla
:   Windows (2000/XP/Vista/7), Mac OS X, Linux

Asennus
:   Asennuspaketit kullekin alustalle sekä ohjelman lähdekoodi löytyvät
    ohjelman kotisivuilta. Linux-alustoille Minitube saattaa löytyä myös
    jakelun omasta ohjelmavarastosta. Mac OS X:lle ohjelma löytyy mylös
    Mac App Storesta, jossa olevasta versiosta kuitenkin puuttuu
    videotiedostojen lataaminen omalle koneelle.

Käyttöohjeet
:   Ohjelman esittelyvideo YouTubessa: [Play YouTube videos without
    using Flash with
    Minitube](http://www.youtube.com/watch?v=abLOxZPIPcI)

{{% wrapper class="psgallery" %}}
-   [ ](/images/minitube-1.png)
-   [ ](/images/minitube-2.png)
-   [ ](/images/minitube-3.png)
-   [ ](/images/minitube-4.png)
-   [ ](/images/minitube-5.png)
-   [ ](/images/minitube-6.png)
-   [ ](/images/minitube-7.png)
-   [ ](/images/minitube-8.png)
{{% /wrapper %}}

*Teksti: pesasa* <br />
*kuvakaappaukset: pesasa*

{{% wrapper class="comments" %}}
Kommentit
---------

Ubuntu
:   Anonymous 5. Kesäkuu 2011 - 12:40
:   Ei toimi Ubuntun oma versio: 0.9. 

Uusimmassa Ubuntussa
:   Pesasa 6. Kesäkuu 2011 - 12:01
:   Uusimmassa Ubuntussa, 11.04:ssä on versio 1.3, joka kyllä toimii.
    Vanhemmissa Ubuntun versioissa tosiaan on vanhempi Minituben versio,
    joka ei enää toimi. Ilmeisesti Youtubessa on jotain muuttunut sen
    version jälkeen.
    
    Uudempi versio vanhempiin Ubuntuihin löytyy mm. GetDeb-sivustolta:
    <http://www.getdeb.net/>

{{% /wrapper %}}

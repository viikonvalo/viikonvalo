+++
Date = "2012-04-21T21:00:00.000Z"
Title = "Evince"
Description = "Evince on vapaa ja kevyt lukuohjelma pdf-tiedostoille sekä muutamalle muulle tiedostomuodolle."
Week = "2x17"
Number = "69"
Alustat = ["Linux","Windows"]
Tagit = ["PDF"]
Type = "post"
Author = "Pesasa"
Pageimage = "valo69-evince.png"
+++


**Evince on vapaa ja kevyt lukuohjelma pdf-tiedostoille sekä muutamalle
muulle tiedostomuodolle.**

![ ](/images/valo69-evince.png "fig:valo69-evince.png") Evince on monipuolinen ja
kevyt lukuohjelma, joka käynnistyy nopeasti. Evincellä voi lukea PDF,
PostScript, DjVu, TIFF, DVI sekä XPS-tiedostoja. Ohjelman uusimmilla
versioilla voi lukea myös cbr-,cbz-,cb7- ja cbt-muotoisia
sarjakuvakirjoja.

Evincestä löytyvät tyypilliset lukuohjelmien ominaisuudet: haku
dokumentista, sisällysluettelo, sivujen esikatselukuvat, tulostus,
salattujen dokumenttien katselu ja esitystila. Se tukee myös
PDF-lomakkeita sekä muistiinpanoja ja kirjanmerkkejä. Evince on
toteutettu [saavutettavuus silmällä pitäen](http://live.gnome.org/Evince/a11y),
eli sitä on mahdollista käyttää myös ruudunlukijaohjelman kanssa.

Yksi Evincen mielenkiintoinen ominaisuus on mahdollisuus vaihtaa
näytettävän tiedoston värit vastakkaisiksi. Tämä ominaisuus on
hyödyllinen esimerkiksi luettaessa tekstiä pimeässä, jolloin valkoinen
teksti mustalla pohjalla rasittaa silmiä vähemmän.

Evince on useissa Linux-jakeluissa käytetyn Gnome-työpöytäympäristön
oletuslukuohjelma, mutta ohjelma löytyy myös Windows-alustoille. Muita
vapaita pdf-lukijoita löytyy lueteltuina
[pdfreaders.org](http://pdfreaders.org/)-sivustolta.

Kotisivu
:   <http://projects.gnome.org/evince/>

Lisenssi
:   [GNU GPL](GNU_GPL)

Toimii seuraavilla alustoilla
:   Linux, Windows

Asennus
:   Evincen voi ladata Windowsiin ja Linuxiin [ohjelman
    kotisivuilta](http://live.gnome.org/Evince/Downloads). Evince löytyy
    myös useimpien Linux-jakeluiden pakettivarastoista.

VALO-CD
:   Evince löytyy myös
    [VALO-CD](http://www.valo-cd.fi/ilmainen_evince)-kokoelmasta.

{{% wrapper class="psgallery" %}}
-   [ ](/images/evince-1.png)
-   [ ](/images/evince-2.png)
-   [ ](/images/evince-3.png)
-   [ ](/images/evince-4.png)
-   [ ](/images/evince-5.png)
-   [ ](/images/evince-6.png)
-   [ ](/images/evince-7.png)
-   [ ](/images/evince-8.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*


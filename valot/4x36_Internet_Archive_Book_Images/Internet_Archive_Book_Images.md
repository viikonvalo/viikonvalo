+++
Date = "2014-08-30T21:00:00.000Z"
Title = "Internet Archive Book Images"
Description = "Internet Archive Book Images on laaja kokoelma vanhoista kirjoista skannattuja public domain -kuvia."
Week = "4x36"
Number = "192"
Alustat = ["Kaikki alustat"]
Tagit = ["Kuvat","Aineisto"]
Type = "post"
Author = "Pesasa"
Pageimage = "valo192-internet_archive_book_images.png"
+++


**Internet Archive Book Images on laaja kokoelma vanhoista kirjoista
skannattuja public domain -kuvia.**

![ ](/images/valo192-internet_archive_book_images.png "fig:valo192-internet_archive_book_images.png")
[Internet Archive](http://archive.org)] on amerikkalainen voittoa
tavoittelematon järjestö, joka pyrkii arkistoimaan kirjaston tavoin
Internetin sisältöä tutkijoille ja tuleville polville. Järjestön
tunnetuimpia palveluita on [WayBack Machine](https://archive.org/web/),
jolla voi etsiä ja selata Internet-sivustojen vanhoja arkistoituja
sisältöjä. Internet-sivustojen lisäksi järjestö arkistoi myös painettua
aineistoa digitaaliseen muotoon skannaamalla tekijänoikeuksista vapaita
kirjoja sähköiseen muotoon. Kirjoja on yli viideltä vuosisadalta.
Internet Archive Book Images on järjestön
[Flickr](http://flickr.com)-palveluun koostama kokoelma näistä
sähköiseen muotoon saatetuista kirjoista löydettyjä kuvia. Yli kahdesta
miljoonasta skannatusta kirjasta kuvia on saatu noin 14 miljoonaa,
joista noin 2,6 miljoonaa on jo saatettu julkiseen jakeluun.

Koska skannatuille kirjoille on digitoinnin yhteydessä tehty myöskin
tekstintunnistus, on kunkin kuvan mukaan voitu liittää metatiedoksi 500
sanaa, jotka esiintyvät kirjassa kuvan edellä ja sen jälkeen. Näin
kullekin kuvalle on saatu konteksti, jonka perusteella niitä voidaan
hakea. Flickr-palvelun hakutoiminnossa voi sanahaun rajoittaa kyseisen
tilin jakamiin kuviin, jolloin on helppoa etsiä vaikka [kissoihin
liittyviä kuvia](https://www.flickr.com/search/?w=126377022@N07&q=cat).
Kontekstitekstin laajuudesta johtuen hakuihin saattaa tulla jonkin
verran myös ylimääräisiä osumia. Esimerkiksi kissahaun yhteydessä löytyi
myös joukko muiden eläimien kuvia. Samoin tästä syystä kuvien
kuvatekstit eivät useinkaan kerro suoraan, mitä kuva sisältää vaan
tiedon joutuu etsimään itse asiayhteydestä. Jokaisen kuvan Flickr-sivu
sisältää lisäksi tiedot kyseisestä kirjasta sekä linkin sen sähköiseen
versioon Internet Archivessa.

Koska kuvat on skannattu kirjoista, jotka ovat public domainia joko
ikänsä tai lähteensä vuoksi, ovat kuvat vapaasti käytettävissä. Niiden
käyttöehdoiksi on Flickrssä merkitty "No known copyright restrictions".

Kotisivu
:   <https://www.flickr.com/people/internetarchivebookimages/> (Tilin
    etusivu)
:   <https://www.flickr.com/photos/internetarchivebookimages/>
    (Kuvavirta)

Lisenssi
:   Public Domain

Toimii seuraavilla alustoilla
:   Kaikki

Muuta tietoa
:   [Internet Archiven
    blogi-kirjoitus](https://blog.archive.org/2014/08/29/millions-of-historic-images-posted-to-flickr/)
:   [BBC:n uutinen
    aiheesta](http://www.bbc.com/news/technology-28976849)
:   <http://blog.flickr.net/en/2014/08/29/welcome-the-internet-archive-to-the-commons/>
    Internet Archiven esittäytyminen Flickrssä]

Muita vastaavia Viikon VALOja
:   [Ylen arkistokuvat](Ylen_arkistokuvat)
:   [Mechanical Curator
    collection](Mechanical Curator collection "wikilink")
:   [Flickr: Creative Commons](Flickr:_Creative_Commons)
:   [Wikimedia Commons](Wikimedia_Commons)

{{% wrapper class="psgallery" %}}
-   [Kokoelman kuvavirta.](/images/internet_archive_book_images-0.jpg)
-   [Lisää kissakuvia
    Internetiin.](/images/internet_archive_book_images-1.jpg)
-   [Maailmankartta](/images/internet_archive_book_images-2.jpg)
-   [Hakutuloksia hakusanalla
    "Turku"](/images/internet_archive_book_images-3.jpg)
-   [Näkymä Aurajoelta ja Turun
    tuomiokirkko.](/images/internet_archive_book_images-4.jpg)
-   [Lintuja](/images/internet_archive_book_images-5.jpg)
-   [Rooma](/images/internet_archive_book_images-6.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa* <br />
*Kuvat: Internet Archive*



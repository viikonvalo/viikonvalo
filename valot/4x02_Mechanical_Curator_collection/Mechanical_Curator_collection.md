+++
Date = "2014-01-04T22:00:00.000Z"
Title = "Mechanical Curator collection"
Description = "\"Mechanical Curator collection\" on Yhdistyneen kuningaskunnan kansalliskirjaston Flickr-palvelussa public domainiksi julkaisema kokoelma menneiden vuosisatojen kirjoista automaattisesti digitaaliseksi skannattuja kuvia."
Week = "4x02"
Number = "158"
Alustat = ["Kaikki alustat"]
Tagit = ["Kuvat","Aineisto"]
Type = "post"
Author = "Pesasa"
Pageimage = "valo158-mechanical_curator.png"
+++


**"Mechanical Curator collection" on [Yhdistyneen kuningaskunnan
kansalliskirjaston](http://www.bl.uk/) Flickr-palvelussa public
domainiksi julkaisema kokoelma menneiden vuosisatojen kirjoista
automaattisesti digitaaliseksi skannattuja kuvia.**

![ ](/images/valo158-mechanical_curator.png "fig:valo158-mechanical_curator.png")
The British Library julkaisi vuoden 2013 joulukuussa
[Flickr](http://flickr.com)-palvelussa runsaat miljoona kuvaa, jotka on
skannattu digitaaliseen muotoon kirjaston kokoelmissa olevista 1600-,
1700- ja 1800-luvuilla julkaistuista kirjoista. [Kirjaston oman
kertoman](http://britishlibrary.typepad.co.uk/digital-scholarship/2013/12/a-million-first-steps.html)
mukaan kuvat ovat syntyneet osana [Microsoftin kanssa tehtyä kirjojen
digitointiprojektia](http://pressandpolicy.bl.uk/Press-Releases/The-British-Library-19th-Century-Book-Digitisation-Project-343.aspx).
Microsoft on lahjoittanut digitoidun materiaalin kansalliskirjastolle,
joka julkaisee sen julkiseen käyttöön public domainina.
[Kansalliskirjaston British Library Labs](http://labs.bl.uk/) -projektin
**"Mechanical Curator"** käy skannattuja sivuja automaattisesti läpi ja
poimii niistä kuvat. Mechanical Curator myös julkaisee satunnaisen kuvan
kerran tunnissa [Tumblr](http://mechanicalcurator.tumblr.com)-palvelussa
ja [Twitterissä](https://twitter.com/MechCuratorBot).

Kokoelma kattaa suuren joukon monenlaisia kuvia: karttoja, kaavioita,
kirjojen kuvituskuvia, koristeltuja kirjaimia, värikuvia, maisemia,
seinäkuvia, ornamentteja sekä paljon muuta. Kansalliskirjasto toivoo
yleisön käyttävän kuvia vapaasti ja rohkaisee keksimään niille
uusiokäyttöä sekä
[remixaamaan](http://en.wikipedia.org/wiki/Remix_culture) niitä. Myös
[Wikimedia
Commons](http://commons.wikimedia.org/wiki/Commons:British_Library/Mechanical_Curator_collection)
hyödyntää kokoelmaa Wikipedian kuvittamiseen. Tämän lisäksi
kansalliskirjasto toivoo yleisöltä apua kuvakokoelman organisoinnissa.
Kuvakokoelma sisältää valtavan määrän erilaisista kirjoista
automaattisesti skannattuja kuvia ja kirjastolla on toki tiedossa, mistä
ja kenen kirjoittamasta kirjasta, mistä painoksesta ja miltä sivulta
mikäkin kuva on otettu, mutta niiden luokittelu ja järjestäminen kuvien
sisällön ja aiheen mukaan on valtava työ. Kuvia on jo nyt helppo etsiä
Flickrstä tagien avulla kirjan tai sen tekijän mukaan, esimerkiksi
[kuvia sir Arthur Conan Doylen Sherlock Holmes
-kirjoista](http://www.flickr.com/photos/britishlibrary/tags/DoyleArthurConanSir),
mutta kuvien etsiminen sisällön aiheen mukaan on vielä hankalaa. Kuvien
mahdollisimman vapaan julkaisemisen takana onkin yhtenä toiveena, että
suuri yleisö innostuisi auttamaan kuvakaaoksen lajittelussa.
Kansalliskirjasto etsii **"uusia ja kekseliäitä tapoja navigoida, löytää
ja näyttää näitä ennenäkemättömiä kuvituksia"**. Kansalliskirjasto
pyrkii myös julkaisemaan itse vuoden 2014 alkupuolella työkalun kuvien
sisällön selvittämiseen
[Joukkouttamisella](http://fi.wikipedia.org/wiki/Joukkouttaminen).

Osa Flickristä löytyvistä kuvista on jo luokiteltu muutamaan hieman
[rajatumpaan
kokoelmaan](http://www.flickr.com/photos/britishlibrary/sets/), kuten:
[karttoja](http://www.flickr.com/photos/britishlibrary/sets/72157638735426654/),
[lastenkirjojen
kuvituksia](http://www.flickr.com/photos/britishlibrary/sets/72157638906393085/),
[science
fictiota](http://www.flickr.com/photos/britishlibrary/sets/72157638850077096/),
[koristeltuja
kirjaimia](http://www.flickr.com/photos/britishlibrary/sets/72157638733975756/)
ja [jouluaiheisia
kuvia](http://www.flickr.com/photos/britishlibrary/sets/72157638821811323/).

Kukin kuva ja siihen liittyvät kuvaukset ja jo olemassa olevat tagit
ovat saatavilla [Flickr-palvelun
ohjelmointirajapinnan](http://www.flickr.com/services/api/) (API)
kautta. Lisäksi kansalliskirjasto on julkaissut
[GitHub](GitHub "wikilink")-palvelussa vuoden ja kuvien koon mukaan
luokiteltuina tekstimuotoisina tiedostoina kuviin liittyvää tietoa.
Tiedostoissa kullakin rivillä on yhteen kuvaan liittyvät tiedot, kuten
kirjan nimi, painopaikka, sivunumero, linkit Flickr:ssä julkaistun kuvan
eri kokoisiin versioihin ja niin edelleen. Myös tämä data on julkaistu
public domainina.

Kotisivu
:   <http://www.flickr.com/photos/britishlibrary>

Lisenssi
:   Public domain

Linkkejä
:   [Mechanical Curator](http://mechanicalcurator.tumblr.com/)
    Tumblr-palvelussa
:   [Mechanical Curator](https://twitter.com/MechCuratorBot) Twitterissä
:   [British Library Labs](http://labs.bl.uk/)

{{% wrapper class="psgallery" %}}
-   [Potretti: Image taken from page 10 of 'Up the
    Niger.](/images/mechanical_curator-1.jpg)
-   [Sherlock Holmes ja tohtori Watson: Image taken from page 182 of
    'The Memoirs of Sherlock Holmes'](/images/mechanical_curator-2.jpg)
-   [Koristekuvitusta: Image taken from page 225 of 'Jack and Three
    Jills. A novel'](/images/mechanical_curator-3.jpg)
-   [Science fictionia vuodelta 1893: Image taken from page 214 of 'The
    Angel of the Revolution: a tale of the coming
    Terror.](/images/mechanical_curator-4.jpg)
-   [Lastenkirjan kuvitusta: Image taken from page 113 of 'Songs for
    Little People.](/images/mechanical_curator-5.jpg)
-   [Kreikan kartta: Image taken from page 20 of 'A History of
    Greece.](/images/mechanical_curator-6.jpg)
-   [Koristeltu iso S: Image taken from page 59 of '[The garden of
    eloquence, etc.]'](/images/mechanical_curator-7.jpg)
-   [Kuningatar Victoria: Image taken from page 8 of 'The Queen's
    Jubilee and Toronto “called back” from 1887 to
    1847.](/images/mechanical_curator-8.jpg)
-   [Joulupukki: Image taken from page 17 of 'The Coming of Father
    Christmas'](/images/mechanical_curator-9.jpg)
-   [Teknisiä kuvia: Image taken from page 8 of 'A Visit to the
    Transvaal, Barberton, Johannesberg and back ... With a
    map'](/images/mechanical_curator-10.jpg)
{{% /wrapper %}}

*Teksti: Pesasa* <br />
*Kuvat: The British Library*



+++
Date = "2015-02-27T22:00:00.000Z"
Title = "Phatch"
Description = "Phatch on työkalu, jolla voi tehdä joukon erilaisia muokkausoperaatioita suureenkin määrään kuvatiedostoja yhdellä kertaa."
Week = "5x09"
Number = "217"
Alustat = ["Linux","Windows","Mac OS X"]
Tagit = ["Kuvat"]
Type = "post"
Author = "Pesasa"
Pageimage = "valo217-phatch.png"
+++


**Phatch on työkalu, jolla voi tehdä joukon erilaisia
muokkausoperaatioita suureenkin määrään kuvatiedostoja yhdellä kertaa.**

![ ](/images/valo217-phatch.png "fig:valo217-phatch.png") Kun on tarve muuttaa
yksittäisen kuvatiedoston kokoa, muokata sen värejä tai tehdä joitain
muita operaatioita, on usein helppoa vain käynnistää
[GIMP](GIMP), [Krita](Krita),
[Pinta](Pinta) tai jokin muu kuvankäsittelyohjelma, tehdä
vaaditut muutokset ja tallentaa muokattu kuva. Kun muokattavia kuvia
onkin vaikka 217 kappaletta, on syytä keksiä jokin muu keino muokkausten
tekemiseen. Yksi vaihtoehto on tehdä muokkaukset komentorivillä esimerkiksi
[ImageMagick](ImageMagick)-paketin ohjelmilla. Toinen keino
on käyttää ikkunoidulla käyttöliittymällä toimivaa Phatch-ohjelmaa.

Phatch-nimi tulee yhdistelmänä sanoista **PHoto** ja **bATCH**, joilla
viitataan valokuvien käsittelyyn eräajoina (aineiston käsittelyä
suurehkoina erinä kerrallaan). Phatchin ideana on, että käyttäjä voi
kerätä tehtävälistan ohjelman tarjoamista muokkausoperaatioista ja sen
jälkeen määrätä nämä operaatiot tehtäviksi valituille tiedostoille.
Phatchissa on valittavissa suuri joukko erilaisia operaatioita, kuten
kuvan skaalaaminen, kontrastin ja kirkkauden säätö, kehysten luominen,
tekstin tai pudotusvarjon lisääminen sekä useita muita muunnoksia.
Operaatiot kerätään listaksi, järjestetään suoritettavaksi haluttuun
järjestykseen ja niille määritellään halutut parametrit, kuten
skaalauksen suuruus tai pudotusvarjon suunta ja etäisyys. Viimeiseksi
operaatioksi laitetaan lisäksi tallennus, jonka parametreiksi laitetaan
muun muassa tallennuskansio, tallennettavien tiedostojen nimen malli
sekä tallennusmuoto. Luodun tehtävälistan voi tallentaa myöhempää
käyttöä varten, jotta samat muokkaukset samoilla asetuksilla on
mahdollista toistaa myöhemmin myös muille kuville.

Lopuksi ohjelman käsketään aloittaa tehtävien suorittaminen ja sille
kerrotaan kuvatiedostot, joita sen tulee käsitellä. Muokattavat
tiedostot voidaan antaa ohjelmalle joko kokonaisena kansiona tai
valittuina tiedostoina. Vaihtoehtoisesti kuva voidaan ottaa myös
leikepöydältä. Lisäksi tehtävien suoritus voidaan rajata vain tietyn
tyyppisiin kuvatiedostoihin.

Phatch sisältää lisäksi työkalun, jolla voi tarkastella yksittäisen
tiedoston tietoja raahaamalla kuvatiedoston tarkasteluikkunaan.

Kotisivu
:   <http://photobatch.wikidot.com/>

Lisenssi
:   [GNU GPL](GNU_GPL) v.3

Toimii seuraavilla alustoilla
:   Linux, Windows, Mac OS X

Asennus
:   Ohjelma on asennettavissa Linux-jakeluihin paketinhallinnan kautta.
    Muille alustoille sen voi ladata kotisivujen kautta.

{{% wrapper class="psgallery" %}}
-   [Ohjelman aloitustila kehottaa lisäämään toimintoja.](/images/phatch-1.jpg)
-   [Valittavissa on monia erilaisia muokkaustoimintoja.](/images/phatch-2.jpg)
-   [Valittavissa on monia erilaisia muokkaustoimintoja.](/images/phatch-3.jpg)
-   [Valittavissa on monia erilaisia muokkaustoimintoja.](/images/phatch-4.jpg)
-   [Yksittäiselle toiminnolle annetaan sen tarvitsemat parametrit. Esimerkiksi skaalauksen kohdekoko.](/images/phatch-5.jpg)
-   [Muokkaustoiminnoista kerätään järjestetty lista.](/images/phatch-6.jpg)
-   [Listan viimeiseksi lisätään tallennusoperaatio ja sille kerrotaan tallennettavan tiedoston nimen malli, tallennusmuoto, tallennuskansio sekä muita tallentamiseen liittyviä ominaisuuksia.](/images/phatch-7.jpg)
-   [Muokattavat tiedostot voidaan valita kansioittain, erikseen tai leikepöydältä.](/images/phatch-8.jpg)
-   [Vielä varmistus muokattavista tiedostoista.](/images/phatch-9.jpg)
-   [Muokkauksia suoritetaan eräajona.](/images/phatch-10.jpg)
-   [Valmis!](/images/phatch-11.jpg)
-   [Alkuperäinen ja muokattu kuva.](/images/phatch-12.jpg)
-   [Kuvien ominaisuuksia voi tarkastella tiputtamalla tiedosto tarkasteluikkunaan.](/images/phatch-13.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*


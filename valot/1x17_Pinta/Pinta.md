+++
Date = "2011-04-23T21:00:00.000Z"
Title = "Pinta"
Description = "Pinta on yksinkertainen vapaa piirto- ja kuvankäsittelyohjelma"
Week = "1x17"
Number = "17"
Alustat = ["Windows","Linux","Mac OS X"]
Tagit = ["Kuvankäsittely","Kuvat"]
Type = "post"
Author = "oma pesasa"
Pageimage = "valo17-pinta.png"
+++


**Pinta on yksinkertainen vapaa piirto- ja kuvankäsittelyohjelma**
![ ](/images/valo17-pinta.png "fig:valo17-pinta.png") Pinta on pyritty tekemään
käyttöliittymältään ja toiminnaltaan varsin samanlaiseksi kuin
tunnetumpi Paint.net-piirto-ohjelma. ("Pinta" on anagrammi sanasta
"paint".) Pinta ei ole yhtä monipuolinen kuin esimerkiksi Gimp tai
Photoshop, mutta sen käyttöliittymä on yksinkertainen käyttää ja siksi
helppo oppia. Siksi sillä saa helposti tuloksia aikaan jo vähemmälläkin
opettelulla. Ohjelmassa ovat käytettävissä yleisimmät
kuvankäsittelytyökalut, pensselit, kynät, kumit, valinnat ja valmiit
kuviot. Kuvan osia voi jaotella useammille päällekkäisille tasoille.
Pinta antaa käyttöön myös rajattoman ja täydellisen editointihistorian,
jossa voi liikkua edestakaisin "kumoa"- ja "tee uudelleen"-toiminnoilla.
Pinta sisältää myös laajan valikoiman säätöjä ja tehosteita kuvien
muokkaamiseen.

Pinta on ohjelmoitu C#-kielellä ja tarvitsee Windows-koneissa
toimiakseen Microsoftin sivuilta saatavan
[.NET-ympäristön](http://www.microsoft.com/downloads/details.aspx?familyid=333325FD-AE52-4E35-B531-508D977D32A6&displaylang=fi)
(vähintään versio 3.5). Windows-ympäristössä tarvitaan lisäksi
Gtk#-kirjastot, jotka ovat ladattavissa [Pintan sivujen](http://pinta-project.com/download)
kautta. Linux- ja Mac OS X -ympäristöihin asennettaessa käyttöön tarvitaan
Mono-ympäristö, joka Linux-jakeluihin löytyy yleensä paketinhallinnan kautta
ja OS X:lle linkkinä [Pintan lataussivulta](http://pinta-project.com/download).

Kotisivu
:   <http://pinta-project.com/>

Lisenssi
:   [MIT X11](MIT_X11)

Toimii seuraavilla alustoilla
:   Linux, Windows, Mac OS X

Asennus
:   Windows- ja Mac OS X -ympäristöihin asennuspaketit ovat saatavilla
    [Pintan lataussivulta](http://pinta-project.com/download).
    Linux-järjestelmiin ohjelma löytyy yleensä suoraan
    paketinhallinnasta.

{{% wrapper class="psgallery" %}}
* [Pinta-ohjelman perusnäkymä Windows-alustalla](/images/pinta-1.png)
* [Piirrettyä sisältöä ja säätöjä](/images/pinta-3.png)
* [Pinta Linux-alustalla](/images/pinta-6.png)
* [Kuvan muokkausta](/images/pinta-7.png)
* [Tehosteita](/images/pinta-5.png)
{{% /wrapper %}}

*Teksti: oma pesasa* <br />
*kuvakaappaukset: pesasa*

{{% wrapper class="comments" %}}
Kommentit
---------

EI MONOa!
:   Anonymous 28. Huhtikuu 2011 - 5:11
:   EI EI EI. Taas mono:n vaativa softa! Proprietary! Patenttiansa! Prkl. 

{{% /wrapper %}}

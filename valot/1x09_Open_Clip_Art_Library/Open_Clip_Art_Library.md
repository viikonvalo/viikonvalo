+++
Date = "2011-02-26T22:00:00.000Z"
Title = "Open Clip Art Library"
Description = ""
Week = "1x09"
Number = "9"
Alustat = ["Kaikki alustat"]
Tagit = ["Kuvat","Aineisto"]
Type = "post"
Author = "Taleman"
Pageimage = "valo9-ocal.png"
+++


**Open Clip Art Library eli *avoin leikekuvakirjasto* on kokoelma
vapaasti käytettäviä kuvakkeita ja kuvitusta.**

![ ](/images/valo9-ocal.png "fig:valo9-ocal.png") Kokoelmasta löytyy kuvitusta
webbi-sivuihin, artikkeleihin ja muihin julkaisuihin. Kirjastossa on
symboleita, esimerkiksi tupakointikielto, pelikorttien maat, lippuja,
suuntanuolia ja vaikka mitä, yli 40 000 kuvaa. Valokuvia kirjastossa ei
ole, vaan kuvat ovat piirroksia. Perustiedostomuoto on SVG eli
skaalautuva vektorigrafiikka, jota voi käyttää sellaisenaan monessa
ohjelmassa, tai josta kuvat voi itse muuntaa haluamaansa
kuvatiedostomuotoon. Vektorikuvan tyypillinen ominaisuus on, että sen
voi suurentaa tai pienentää rajatta laadun kärsimättä. Esikatselua
varten kirjastossa on samoista kuvista myös PNG-muotoiset versiot.
Suurin osa www-selaimista sekä monet kuvankatselimet osaavat näyttää
SVG-kuvia. SVG-kuvien muokkaaminen onnistuu avoimen lähdekoodin
Inkscape-ohjelmalla.

Kokoelman kehittämiseen voi osallistua lähettämällä itse tekemiään
kuvia.

Kotisivu:
:    <http://www.openclipart.org/>

Lisenssi:
:    Vapaa, kuvia saa käyttää miten haluaa, [CC0](CC0 "wikilink").

Toimii seuraavilla alustoilla:
:    Kaikki

Asennus:
:    Linux-jakeluissa löytynee pakettivarastoista. Kotisivulta voi ladata kaikki kuvat .zip, .tar tai .bz2 pakettina tai yksittäisiä kuvia.

Kuvia voi käyttää sellaisenaan tai muokata vaikkapa lisäämällä tekstiä
kuvan sisään tai laatimalla oma kuva yhdistämällä useasta kuvasta.
SVG-kuvien muokkaukseen sopii Inkscape-ohjelma, jolla suuri osa
kirjaston kuvista on piirrettykin. Tässä kirjoitelmassa käytetty kuvitus
löytyi Openclipartsista (paitsi Viikon Valo -logo).

{{% wrapper class="psgallery" %}}
* [Joutsen](/images/ocal-Swan.png)
* [Talitiainen](/images/ocal-talitiainen.png)
* [Pidä ympäristö siistinä](/images/ocal-Keep_tidy_inside_01.png)
* [tupakointikielto](/images/ocal-Defense_de_fumer_yves_gu_01.png)
* [Sinetti](/images/ocal-Ribbon.png)
* [Sammakko](/images/ocal-Rana01_architetto_france_01.png)
* [Puu](/images/ocal-tree.png)
* [Ledejä](/images/ocal-Led_rainbow_ganson.png)
* [Pahvilaatikko](/images/ocal-packet6.png)
{{% /wrapper %}}

*Teksti: Taleman* <br />
*Kuvat: Open Clip Art Library*


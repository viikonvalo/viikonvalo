+++
Date = "2014-11-29T22:00:00.000Z"
Title = "JollaOpas"
Description = "JollaOpas on Helsingin ja Tampereen julkisen liikenteen reittiopas SailfishOS-alustalle."
Week = "4x49"
Number = "205"
Alustat = ["SailfishOS"]
Tagit = ["Kartta","Matkustaminen"]
Type = "post"
Author = "Pesasa"
Pageimage = "valo205-jollaopas.png"
+++


**JollaOpas on Helsingin ja Tampereen julkisen liikenteen reittiopas
SailfishOS-alustalle.**

![ ](/images/valo205-jollaopas.png "fig:valo205-jollaopas.png") JollaOppaalla voi
helposti etsiä reittejä lähtöpaikasta kohdepaikkaan käyttäen Helsingin
tai Tampereen julkistaa liikennettä. Hauissa kerrotaan lähtö- ja
kohdepaikkojen osoitteet sekä haluttu lähtö- tai saapumisaika. Lisäksi
hauille voi asetuksista määritellä kulkuneuvon vaihdon maksimipituuden
minuutteina sekä kävelynopeuden.

Hakutuloksena JollaOpas näyttää luettelon hakuun sopivista linjojen
yhdistelmistä. Kutakin hakutulosta voi tarkastella tarkemmin,jolloin
ovat nähtävissä tarvittavat julkisen liikenteen linjat ja niiden väliset
kävelymatkat aikataulutettuina. Linjoista saa lisäksi näkyviin
pysäkkikohtaisen luettelon aikatauluineen. Usein käytettyjä hakuja voi
tallentaa myös helposti uudelleen haettaviksi suosikeiksi.

Hakutuloksen saa näkyviin myös karttapohjalle, jolloin kartalla näkyy
kokoreitti lähdöstä kohteeseen. Reitille on merkitty eri värein kävellen
ja kulkuneuvolla kuljettavat osuudet. Reitille on merkitty myös kaikki
reitin varrella olevat pysäkit.

Erityisen hyödyllisiä ominaisuuksia ohjelmassa ovat käyttäjän oman
GPS-sijainnin näyttäminen kartalla sekä kartalle merkityn linjan
kulkuneuvojen, esimerkiksi linja-autojen, sijainnin näyttäminen
reaaliaikaisesti kartalla.

Kotisivu
:   <https://openrepos.net/content/sarkh/jollaopas>

Lähdekoodi
:   <https://github.com/hsarkanen/JollaOpas>

Lisenssi
:   [GNU GPL](GNU_GPL) v.3

Toimii seuraavilla alustoilla
:   SailfishOS

Asennus
:   Ohjelma on ladattavissa
    [OpenRepos](https://openrepos.net/content/sarkh/jollaopas)-sivustolta.

{{% wrapper class="psgallery" %}}
-   [Ohjelman asetuksista voi valita käytettävät kulkuvälineet sekä
    kaupungin.](/images/jollaopas-1.jpg)
-   [Hakukentät](/images/jollaopas-2.jpg)
-   [Hakutulokset](/images/jollaopas-3.jpg)
-   [Yksittäinen hakutulos eriteltynä](/images/jollaopas-4.jpg)
-   [Reitin pysäkkikohtainen aikataulu](/images/jollaopas-5.jpg)
-   [Reitti ja sen varrella olevat pysäkit
    kartalla](/images/jollaopas-6.jpg)
-   [Reitti ja sen varrella olevat pysäkit
    kartalla](/images/jollaopas-7.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*



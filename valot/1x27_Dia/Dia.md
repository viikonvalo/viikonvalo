+++
Date = "2011-07-02T21:00:00.000Z"
Title = "Dia"
Description = "Vapaa ohjelma diagrammien, graafien, vuokaavioiden, kytkentäkaavioiden sekä muiden vastaavien piirrosten tekemiseen."
Week = "1x27"
Number = "27"
Alustat = ["Linux","Windows","Mac OS X","Solaris","Irix"]
Tagit = ["Toimisto","Kuvat","Kaaviot"]
Type = "post"
Author = "pesasa"
Pageimage = "valo27-Dia.png"
+++


**Vapaa ohjelma diagrammien, graafien, vuokaavioiden, kytkentäkaavioiden
sekä muiden vastaavien piirrosten tekemiseen.**

![ ](/images/valo27-Dia.png "fig:valo27-Dia.png") Dia-ohjelmalla voi piirtää
monenlaisia vektoripohjaisia kuvaajia, mutta erityisesti se on
tarkoitettu työkaluksi vuokaavioiden ja muiden graafien piirtämiseen.
Näissä kaavioissa on tyypillisesti joukko objekteja ja niitä yhdistäviä
janoja, nuolia, kaaria tai murtoviivoja sekä selittäviä tekstejä. Diassa
objekteissa on tyypillisesti yksi tai useampia pisteitä, joihin viivat
voi kytkeä niin, että kun objekteja siirtelee kaaviossa, viivat
seuraavat niiden mukana. Tämä on oleellista kaavioiden piirtämisessä,
sillä näin objektien uudelleensijoittelu on helppoa. Objekteja voidaan
tarvittaessa ryhmitellä kokonaisuuksiksi sekä sijoitella eri tasoille
niiden käsittelyn helpottamiseksi.

Ohjelmassa on tarjolla useita objekti-paletteja erilaisiin tarkoituksiin
tavallisista geometrisista kuvioista verkkolaitteiden symboleihin,
loogisiin portteihin, kytkentäkaavioiden komponentteihin ja palapelin
palasiin. Viivat voivat olla teräväkulmaisia tai kaarevia, yhtenäistä
viivaa, katkoviivaa tai pisteviivaa ja niiden päihin voi valita
erilaisia nuolenkärkiä sekä muita kuvioita. Dia on yksinkertainen mutta
tehokas työkalu, oli piirrettävä kaavio sitten ER-, UML- tai
kytkentäkaavio.

Oman tiedostomuotonsa lisäksi Dia osaa tallettaa piirrokset lukuisissa
vektori- ja bittikarttamuodoissa mukaan lukien svg, fig, pdf, eps, ps ja
png. Dia osaa myös avata muutamaa eri tiedostomuotoa, esimerkiksi svg-
ja fig-tiedostoja.

Kotisivu
:   <http://live.gnome.org/Dia>

Lisenssi
:   [GNU GPL](GNU_GPL)

Toimii seuraavilla alustoilla
:   Linux, Mac OS X, Windows, Solaris, Irix

Asennus
:   Linux-jakeluissa Dia löytyy suoraan paketinhallinnasta. Windows- ja
    Mac OS X -ympäristöihin linkit asennuspaketteihin löytyvät ohjelman
    "download"-sivulta tai suoraan osoitteesta
    <http://dia-installer.de/> . Download-sivulta löytyvät linkit myös
    kolmannen osapuolen asennuspaketteihin Solaris- ja
    Irix-ympäristöihin.

VALO-CD
:   Dia löytyy myös
    [VALO-CD](http://www.valo-cd.fi/ilmainen_dia)-kokoelmasta.

{{% wrapper class="psgallery" %}}
-   [ ](/images/Dia-1.png)
-   [ ](/images/Dia-2.png)
-   [ ](/images/Dia-3.png)
-   [ ](/images/Dia-4.png)
-   [ ](/images/Dia-5.png)
{{% /wrapper %}}

*Teksti: pesasa* <br />
*kuvakaappaukset: pesasa*


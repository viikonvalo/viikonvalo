+++
Date = "2015-04-06T11:22:00.000Z"
Title = "PDF Chain"
Description = "PDF Chain on työkalu PDF-tiedostojen muokkaamiseen."
Week = "5x13"
Number = "221"
Alustat = ["Linux"]
Tagit = ["PDF","Toimisto"]
Type = "post"
Author = "Pesasa"
Pageimage = "valo221-pdfchain.png"
+++


**PDF Chain on työkalu PDF-tiedostojen muokkaamiseen.**

![ ](/images/valo221-pdfchain.png "fig:valo221-pdfchain.png") PDF Chain on
graafinen käyttöliittymä [PDFtk](PDFtk):n
komentorivityökalulle. Se tarjoaa PDFtk:n toimintoja valmiiksi
valittuina graafisesti muokattavina kokonaisuuksina. PDFtk:n eri
työkaluja on koottu ohjelman eri välilehdille erikseen käytettäviksi
työvälineiksi.

Ensimmäisellä välilehdellä on concatenate-työkalu, jolla voi koostaa
yhdestä tai useammasta PDF-tiedostosta valituista sivuista uusia
PDF-tiedostoja. Toisella välilehdellä olevalla burst-työkalulla voi
purkaa PDF-tiedoston sivut erillisiksi PDF-tiedostoiksi ja muokata
luotavien tiedostojen nimiä. Kolmannella välilehdellä on
background/stamp-työkalu, jolla PDF-tiedoston kaikille sivuille voi
lisätä taustalle tulevan vesileiman taikka sivun päälle lisättävän
leiman. Leimatiedostot annetaan PDF-tiedostoina. Attachment-välilehdellä
PDF-tiedostoon voi lisätä liitetiedostoja joko koko tiedostolle tai sen
yksittäisille sivuille. Viidennellä tools-välilehdellä on lisäksi
sekalaisia työkaluja, joilla voi esimerkiksi tallentaa kaikki
PDF-tiedoston liitetiedostot sekä lisätä tai poistaa PDF-tiedostosta
tiedonpakkauksen.

Lisäksi tallennettaville PDF-tiedostoille voi valita oikeusasetukset,
joilla voi asettaa tiedoston avaamiseen tarvittavan salasanan, tiedoston
salaamisasetukset sekä muita oikeusasetuksia, kuten tulostusoikeuden.

Kotisivu
:   <http://pdfchain.sourceforge.net/>

Lisenssi
:   [GNU GPL](GNU_GPL) v.3

Toimii seuraavilla alustoilla
:   Linux

Asennus
:   Ohjelma on asennettavissa joihinkin Linux-jakeluihin suoraan
    paketinhallinnasta ja muuten se on ladattavissa ohjelman kotisivujen
    kautta.

Muita vastaavia ohjelmia
:   [PDF-Shuffler](PDF-Shuffler)

{{% wrapper class="psgallery" %}}
-   [PDF-tiedostojen sivujen liittäminen ja uudelleenjärjestely uudeksi
    tiedostoksi. Tiedoston salaaminen salasanalla ja oikeuksien
    muokkaaminen.](/images/pdfchain-1.jpg)
-   [PDF-tiedoston sivujen tallentaminen erillisiksi
    PDF-tiedostoiksi.](/images/pdfchain-2.jpg)
-   [Taustalle tulevan vesileiman tai päälle tulevan leiman lisääminen
    PDF-tiedoston kaikille sivuille.](/images/pdfchain-3.jpg)
-   [Liitetiedostojen lisääminen PDF-tiedostoon tai sen
    sivulle.](/images/pdfchain-4.jpg)
-   [Muita työkaluja, kuten PDF-tiedoston pakkaaminen ja
    purkaminen.](/images/pdfchain-5.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*


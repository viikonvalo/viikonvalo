+++
Date = "2014-04-12T21:00:00.000Z"
Title = "PurpleDock"
Description = "Autonäyttö Android-laitteille käytettäväksi autotelineessä ajon aikana."
Week = "4x16"
Number = "172"
Alustat = ["Android","SailfishOS"]
Tagit = ["Navigointi"]
Type = "post"
Author = "Pesasa"
Pageimage = "valo172-purpledock.png"
+++


**Autonäyttö Android-laitteille käytettäväksi autotelineessä ajon
aikana.**

![ ](/images/valo172-purpledock.png "fig:valo172-purpledock.png") PurpleDock on
yksinkertaistettu käyttöliittymä puhelimen tai tabletin joidenkin
toimintojen käyttämiseen ajon aikana. Ohjelma näyttää laitteen ruudulla
GPS-signaalista laskettavan nopeuden, kellonajan ja akun lataustilan.
Lisäksi näytöllä on joukon suuria ja yksinkertaisia kuvakkeita muutamien
perussovellusten, kuten puhelimen, kartan, navigoinnin ja
musiikkisoittimen käynnistämiseen. Tarkoituksena on tarjota yleisimmin
ajon aikana tarjottavat toiminnot, mutta vähentää ajoa häiritsevää
laitteen kanssa naputtelua.

Näytön taustavärinä on musta, joka häiritsee näkökentässä mahdollisimman
vähän varsinkin pimeällä. Näytöllä näkyvien tekstien ja ikonien värin
voi valita oman mieltymyksen mukaan muutamasta vaihtoehdosta. Oletuksena
teksteillä, eli kellolla, nopeudella ja akun latauksella, on värinä
mustalta taustalta selkeästi erottuva valkoinen. Sovelluskuvakkeiden
oletusväri on ohjelman nimen mukaisesti violetti.

Oletusasetuksilla ohjelman kuusi sovelluskuvaketta ovat: puhelin,
kartta, paikat, musiikki, äänihaku sekä kotinäyttö. Näistä kolme, eli
puhelin, kartta ja kotinäyttö on kytketty kiinteästi
puhelinsovellukseen, Googlen Maps-sovellukseen ja PurpleDockin
lopettamiseen sekä kotinäytölle palaamiseen. Loput kolme kuvaketta on
kytketty oletuksena Googlen karttasovelluksen lähistöltä palveluita
etsivään Places-toimintoon, Googlen Musiikkisoittimeen sekä Googlen
puhehakuun, mutta näiden kuvakkeiden toiminnot on mahdollista muuttaa
painamalla kuvaketta pitkään ja syöttämällä haluttujen sovellusten ja
toimintojen tiedot.

PurpleDock osaa asetuksista valittuna näyttää kellonajan 24 tunnin
muodossa ja nopeuden valinnan mukaan joko maileina tai kilometreinä
tunnissa. Monet Android-puhelimet tarjoavat valmiiksi jonkinlaisen
räätälöidyn tilan autotelinekäyttöä varten ja onkin makuasia, onko
PurpleDock parempi vai ei. Ainakin se on minimaalisen selkeä ilman
ylimääräisiä häiriöitä.

Kotisivu
:   <http://pfdock.purplefoto.com/>
:   [Google Play
    -sivu](https://play.google.com/store/apps/details?id=com.purplefoto.pfdock)
:   [F-Droid-sivu](https://f-droid.org/repository/browse/?fdfilter=purpledock&fdid=com.purplefoto.pfdock)
:   [Lähdekoodit GitHubissa](https://github.com/ehcloninger)

Lisenssi
:   [Apache2](http://directory.fsf.org/wiki/License:Apache2.0)-lisenssi

Toimii seuraavilla alustoilla
:   Android, SailfishOS

Asennus
:   Ohjelman voi asentaa [F-Droidilla](F-Droid "wikilink") tai Googlen
    Play-kaupasta.

{{% wrapper class="psgallery" %}}
-   [PurpleDock vaaka-asennossa.](/images/purpledock-1.jpg)
-   [PurpleDock pystyasennossa.](/images/purpledock-2.jpg)
-   [Asetuksista voi valita muun muassa 24 tunnin näytön ja nopeuden
    yksiköt.](/images/purpledock-3.jpg)
-   [Ikonien ja tekstin värin voi valita muutamasta valmiista
    vaihtoehdosta.](/images/purpledock-4.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*



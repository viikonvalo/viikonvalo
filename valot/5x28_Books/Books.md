+++
Date = "2015-07-14T21:00:00.000Z"
Title = "Books"
Description = "Books on yksinkertainen sähkökirjojen lukuohjelma Jollan Sailfish-puhelimelle."
Week = "5x28"
Number = "236"
Alustat = ["SailfishOS"]
Tagit = ["Kirjat","EPUB"]
Type = "post"
Author = "Pesasa"
Pageimage = "valo236-books.png"
+++


**Books on yksinkertainen sähkökirjojen lukuohjelma Jollan
Sailfish-puhelimelle.**

![ ](/images/valo236-books.png "fig:valo236-books.png")
Books, eli Kirjat, on käyttöliittymältään selkeän suoraviivainen
sovellus sähkökirjojen lukemiseen Sailfish-alustalla. Ohjelma sisältää
tärkeimmät toiminnot tämän tehtävän täyttämiseen ilman sen suurempia
erikoisuuksia.

Kirjojen sivujen esittämiseen Books käyttää osia
[FBReaderin](FBReader) lähdekoodista ja tukee siten lähinnä samoja
tiedostomuotoja kuin FBReader.

Ohjelman käyttöliittymä on yksinkertainen. Se koostuu kahdesta
rinnakkaisesta kirjalistasta, joiden välillä voi siirtyä
sivuttaissuuntaisella pyyhkäisyllä. Vasemmassa listassa näytetään
kaikki kirjat, jotka ovat laitteen sisäisessä tallennustilassa
kotihakemiston Documents/Books -kansiossa. Oikean puoleisessa listassa
puolestaan näytetään laitteen irroitettavan muistikortin juuressa
olevan Books-kansion sisältämät kirjatiedostot. Molempiin listoihin
voi lisäksi tuoda kirjoja kotihakemiston Downloads-kansiosta, johon
esimerkiksi selaimella ladatut tiedostot päätyvät. Listassa kirjasta
näytetään kansikuva, jos tiedostossa sellainen on, taikka vain kirjan
nimi.

Kirjaa luettaessa tekstin kirjasimen suuruutta on mahdollista
pienentää tai suurentaa. Näyttöä kaksoisnapauttamalla sivun väritys
vaihtuu yötilaan, eli vaaleaksi tekstiksi mustalla pohjalla. Sivun
vaihtaminen tapahtuu sivuttaissuuntaisella pyyhkäisyllä taikka näyttöä
pari kertaa koskettamalla esiin tulevaa liukusäädintä käyttämällä.
Näiden tärkeimpien toiminnallisuuksien lisäksi ohjelmassa ei vielä muita ominaisuuksia
olekaan.

Kotisivu
:   <https://github.com/monich/harbour-books>

Lisenssi
:   Ohjelman käyttöliittymän lähdekooditiedostoihin on kirjoitettu BSD-lisenssi,
    mutta hyödynnetyn FBReaderin lähdekoodin vuoksi kokonaisuuden lisenssi lienee
    kuitenkin [GNU GPL](GNU_GPL).

Toimii seuraavilla alustoilla
:   SailfishOS

Asennus
:   Ohjelma on asennettavissa Jollan sovelluskaupasta.

{{% wrapper class="psgallery" %}}
-   [Sovelluksen kansi](/images/books-1.jpg)
-   [Kirjalista muistikortilla olevista kirjoista.](/images/books-2.jpg)
-   [Kirjan sivu](/images/books-3.jpg)
-   [Navigointi liukusäätimellä](/images/books-4.jpg)
-   [Yötilassa teksti on vaaleaa tummalla pohjalla.](/images/books-5.jpg)
-   [Kirjasimen koon valinta ja paluu kirjalistaan](/images/books-6.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*



+++
Date = "2011-05-14T21:00:00.000Z"
Title = "ccMixter"
Description = "ccMixter on palvelu, joka jakelee Creative Commons -lisensseillä lisensoituja äänitiedostoja."
Week = "1x20"
Number = "20"
Alustat = ["Kaikki alustat"]
Tagit = ["Aineisto","Musiikki","Ääni"]
Type = "post"
Author = "pesasa"
Pageimage = "valo20-ccmixter.png"
+++


**ccMixter on palvelu, joka jakelee [Creative
Commons](http://creativecommons.fi/) -lisensseillä lisensoituja
äänitiedostoja.**

![ ](/images/valo20-ccmixter.png "fig:valo20-ccmixter.png") Palvelusta löytyy musiikki-
ja äänitiedostoja erilaisiin käyttötarkoituksiin. Sivuston tarkoituksena
on mahdollistaa ääni- ja musiikkitiedostojen luvallinen jakaminen ja
uudelleenmiksaus. Sivuston laajasta arkistosta löytyy niin kokonaisia
musiikkikappaleita kuin lyhyitä ääniklippejä ja näistä tehtyjä
uudelleenmiksauksia. Koska tiedostot on lisensoitu Creative Commons
-lisensseillä, ovat luvat niiden uudelleenkäyttöön selkeästi ilmaisu.
Ennen tiedostojen uudelleenkäyttöä, niiden lisensseihin kannattaa
kuitenkin tutustua ja kiinnittää huomiota. Osa tiedostoista on julkaistu
**vapailla**, uudelleenkäytön sallivilla lisensseillä, kuten
alkuperäisen tekijän mainitsemisen vaativa
[cc-by](http://creativecommons.org/licenses/by/3.0/), tekijän
mainitsemisen ja saman lisenssin käytön edellyttävä
[cc-by-sa](http://creativecommons.org/licenses/by-sa/3.0/) sekä
rajoittamattoman käyttöoikeuden antava
[cc0](http://creativecommons.org/publicdomain/zero/1.0/). Osa taas on
julkaistu **epävapaammilla** lisensseillä, jotka kieltävät kaupallisen
käytön. (Esimerkiksi
[cc-by-nc-sa](http://creativecommons.org/licenses/by-nc-sa/3.0/) tai
[cc-by-nc](http://creativecommons.org/licenses/by-nc/3.0/))

Sivuston tag-järjestelmä tekee halutunlaisen äänitiedoston etsimisen
helpoksi. Tiedostoja selatessa niitä voi suodattaa joko tiedostoille
annettujen avainsanojen avulla taikka lisenssin mukaan. Esimerkiksi
cc-by-lisensoitua lapsen ääntelyä löytyy valitsemalla
"Samples"-välilehden "Browse"-osiossa halutun lisenssin ja tag-listasta
avainsanan "children". Toinen tapa löytää kiinnostavia ääniä ja
musiikkeja on selata yhteisön jäsenten valitsemia ja suosittelemia
löytöjä.

Palvelusta saatavien äänten mahdollisia käyttökohteita ovat esimerkiksi
erilaiset video-, peli- ja podcast-projekteissa tarvittavat taustaäänet
ja -musiikit sekä äänten käyttö instrumentteina omissa
musiikkituotoksissa. Sivuston musiikeista suuressa osassa onkin käytetty
aineksina sivustolta löytyviä muita tiedostoja. Kunkin tiedoston
kohdalla on nähtävissä, mitä aiempia tiedostoja kyseisen tiedoston
tekemisessä on hyödynnetty ja mitkä kaikki teokset ovat
edelleenkäyttäneet sitä.

Kotisivu
:   <http://ccmixter.org/>

Lisenssi
:   Eri [Creative Commons](http://creativecommons.fi/) -lisenssejä

Toimii seuraavilla alustoilla
:   Kaikki

{{% wrapper class="psgallery" %}}
-   [Palvelun etusivu](/images/ccmixter-1.png)
-   [Valikoituja äänitiedostoja](/images/ccmixter-2.png)
-   [Remiksauksia](/images/ccmixter-3.png)
-   [Äänisampleja](/images/ccmixter-4.png)
-   [Ode To Joy](/images/ccmixter-5.png)
{{% /wrapper %}}

*Teksti: pesasa* <br />
*kuvakaappaukset: pesasa*


+++
Date = "2012-09-08T21:00:00.000Z"
Title = "Pedometer"
Description = "Pedometer on Androidlaitteen kiihtyvyysanturia hyödyntävä vapaa askelmittari."
Week = "2x37"
Number = "89"
Alustat = ["Android"]
Tagit = ["Liikunta"]
Type = "post"
Author = "Pesasa"
Pageimage = "valo89-pedometer.png"
+++


**Pedometer on Androidlaitteen kiihtyvyysanturia hyödyntävä vapaa
askelmittari.**

![ ](/images/valo89-pedometer.png "fig:valo89-pedometer.png") Pedometer mittaa
käveltyjen tai juostujen askelten määrää tunnistamalla ne puhelimen
liikkeestä. Ohjelman tarkkuutta on mahdollista parantaa säätämällä
askelten tunnistuksen herkkyyttä. Ohjelma näyttää laitteen ruudulla
askelten määrän, kuljetun matkan kilometreinä tai maileina, tahdin
askeleina per minuutti, nopeuden kilometreinä (tai maileina) per tunti
sekä kulutettu energia kaloreina. Kuljettu matka ja energia lasketaan
askelmäärästä ohjelmaan syötettyjen askelpituuden sekä käyttäjän painon
perustella. Kulutetun energian laskemiseen käytetään lisäksi
harjoituksen tyyppiä, eli tietoa siitä, onko kyseessä kävely vai juoksu.

Jos laitteessa on käytettävissä Androidin TTS-järjestelmä (Text To
Speech), ohjelman saa myös lukemaan ääneen haluttuja mittaustietoja
halutuin väliajoin. Ohjelmalle voi myös kertoa halutun nopeuden tai
askeltiheyden, jolloin se osaa kirittää käyttäjää kertomalla, pitääkö
kulkea nopeammin vai hitaammin halutun tahdin ylläpitämiseksi.

Ohjelma osaa puhelinmallista riippuen toimia taustalla ja näyttö pimeänä
sekä lukittuna. Joillain puhelinmalleilla kuitenkin valitettavasti
kiihtyvyysanturin toiminta vaatii näytön päällä olemisen. Koko päiväksi
askelmittaria ei kannata jättää päälle, sillä sen käyttö lisää puhelimen
virrankulutusta.

Kotisivu
:   <http://code.google.com/p/pedometer/> (Lähdekoodi:
    <https://github.com/bagilevi/android-pedometer>)

Lisenssi
:   [GNU GPL](GNU_GPL) v.3

Toimii seuraavilla alustoilla
:   Android

Asennus
:   Ohjelma löytyy Google Play -palvelusta nimellä "Pedometer" ja
    tekijänä "Levente Bagi".

Linkit
:   [Pedometer Google Playssa](https://play.google.com/store/apps/details?id=name.bagi.levente.pedometer&feature=search_result#?t=W251bGwsMSwyLDEsIm5hbWUuYmFnaS5sZXZlbnRlLnBlZG9tZXRlciJd)

{{% wrapper class="psgallery" %}}
-   [ ](/images/pedometer-1.png)
-   [ ](/images/pedometer-2.png)
-   [ ](/images/pedometer-3.png)
-   [ ](/images/pedometer-4.png)
-   [ ](/images/pedometer-5.png)
{{% /wrapper %}}

*Teksti: Pesasa* <br />
*Kuvakaappaukset: Pesasa*


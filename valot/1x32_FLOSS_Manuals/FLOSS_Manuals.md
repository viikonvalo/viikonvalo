+++
Date = "2011-08-06T21:00:00.000Z"
Title = "FLOSS Manuals"
Description = "FLOSS Manualsin käyttöoppaat opastavat käyttämään avoimen lähdekoodin ohjelmia."
Week = "1x32"
Number = "32"
Alustat = ["Kaikki alustat"]
Tagit = ["Aineisto","Kirjat"]
Type = "post"
Author = "Tomi Toivio"
Pageimage = "valo32-floss_manuals.png"
+++


**FLOSS Manualsin käyttöoppaat opastavat käyttämään avoimen lähdekoodin
ohjelmia.**

![ ](/images/valo32-floss_manuals.png "fig:valo32-floss_manuals.png") [Suomen
FLOSS Manuals](http://fi.flossmanuals.net/) on kokoelma suomenkielisiä
vapaiden ja avoimen lähdekoodin ohjelmien käyttöoppaita. Oppaiden
aiheita ovat esimerkiksi vektorigrafiikan tekeminen
[Inkscapella](http://fi.flossmanuals.net/inkscape/index), [avoin
mediatuotanto](http://fi.flossmanuals.net/avoin-mediatuotanto/index) ja
Linuxin [komentorivin
perusteet](http://fi.flossmanuals.net/komentorivin-perusteet/index).
Oppaista laajimmat ovat kirjan paksuisia. Kaikki oppaat on julkaistu
GPL-lisenssillä ja ne voi ladata sivuilta ilmaiseksi ePub ja
PDF-muodoissa.

FLOSS Manuals toimii avoimen wikin tapaan ja kuka tahansa voi osallistua
oppaiden kehittämiseen. Tehokkain tapa oppaan kirjoittamiseen on
muutaman päivän pituinen
[booksprint](http://fi.flossmanuals.net/kirjapyrahdys/index)-tapahtuma,
jossa joukko ihmisiä kokoontuu yhteen kirjoittamaan intensiivisesti.
Tällä menetelmällä laajoja oppaita on saatu tehtyä ällistyttävän
nopeasti.

FLOSS Manualsin julkaisualustaksi on kehitetty
[Booki](http://fi-new.flossmanuals.net/booki/index), joka eroaa
tavallisesta wikistä siten, että se mahdollistaa erilaisten painoa,
verkkoa tai lukulaitteita varten muotoiltujen tiedostojen tekemisen
suoraan käyttöoppaasta. Se on myös suunniteltu pitkien tekstien
tekemiseen lyhyiden artikkelien sijasta. Lisäksi Bookissa on sosiaalisen
median ominaisuuksia yhteistyön helpottamiseksi. Booki voi sopia
käyttöoppaiden lisäksi käytettäväksi esimerkiksi opetusmateriaalien
kirjoittamiseen yhteistyössä.

Kansainvälinen FLOSS Manuals -verkosto on perustettu vuonna 2006 ja
suomenkielinen sivusto on avattu vuonna 2009. Suomen- ja
englanninkielisten wikien lisäksi on olemassa farsin-, hollannin- ja
ranskankieliset wikit. Lisäksi käännöksiä tehdään erillisessä
käännöswikissä lukuisille eri kielille. Venäjän- ja vietnaminkieliset
wikit ovat perusteilla.

Kotisivu
:   <http://fi.flossmanuals.net>

Lisenssi
:   [GNU GPL](GNU_GPL)

VALO-CD
:   FLOSS Manualsin oppaita löytyy myös
    [VALO-CD](http://www.valo-cd.fi/)-kokoelmasta.

{{% wrapper class="psgallery" %}}
- [FLOSS Manualsin Avoin mediatuotanto -oppaan kansikuva](/images/FM_mediatuotanto.png)
- [FLOSS Manuals tarjoaa avoimen lähdekoodin oppaita](/images/FM_etusivu.png)
- [FLOSS Manualsin booksprintin kirjoittajat](/images/FM_booksprint.png)
{{% /wrapper %}}

*Teksti: Tomi Toivio* <br />
*Kuvakaappaukset: FLOSS Manuals*


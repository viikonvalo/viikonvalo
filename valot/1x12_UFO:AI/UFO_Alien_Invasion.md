+++
Date = "2011-03-19T22:00:00.000Z"
Title = "UFO:AI"
Description = "UFO: Alien Invasion on strategiaa ja taktiikkaa yhdistävä peli, jossa pyritään estämään ulkoavaruuden olioiden hyökkäys maahan. Mukana on yksinpeli ja moninpeli Internetissä."
Week = "1x12"
Number = "12"
Alustat = ["Linux","Mac OS X","Windows"]
Tagit = ["Peli"]
Type = "post"
Author = "Taleman"
Pageimage = "valo12-Ufo_ai.png"
+++


**[UFO: Alien Invasion](http://ufoai.ninex.info/wiki/index.php/About) on
strategiaa ja taktiikkaa yhdistävä peli, jossa pyritään estämään
ulkoavaruuden olioiden hyökkäys maahan. Mukana on yksinpeli ja moninpeli
Internetissä.**

![ ](/images/valo12-Ufo_ai.png "fig:valo12-Ufo_ai.png") Pelaaja perustaa
tukikohtia, joissa varustetaan sotilaita ja maahanlaskeutumisaluksia,
joilla 8 sotilaan ryhmä siirretään kulloiseenkin taistelujen
polttopisteeseen. Pitkän tähtäimen strategia on perustaa lisää
tukikohtia, tutka-asemia ja ilmatorjuntapatteristoja, sekä varustaa
lisää sotilaita ja hankkia torjuntahävittäjiä hyökkääjien UFO:jen
torjuntaan. Maihinlasku aloittaa taktisen osuuden, joka on
[vuoropohjainen](http://fi.wikipedia.org/wiki/Vuoropohjainen) taistelu.
Perustamalla tutkimuslaboratorion voi tutkia hyökkääjien aluksia ja
aseita, sekä kehittää parempaa ja uudenlaista aseistusta. Työpajassa voi
valmistaa niitä tarvikkeita joita markkinat eivät tuota riittävästi.

Strategiaosuus pelataan maapallon näyttävässä Geoscapessa. Taktinen
osuus palataan 3-ulotteisessa kentässä, jota voi tarkastella
haluamastaan suunnasta ja katselukulmasta.

Pelistä voi katsoa videoita
[Youtubessa](http://www.youtube.com/watch?v=HqWZe3FCliQ&feature=player_embedded).

Peli on varsin laaja vaatien kohtalaista paneutumista. Läpipelaaminen ei
onnistu parissa illassa.

{{% wrapper class="psgallery" %}}
* [Pelaajahahmo](/images/Ufoai-800px-Player002.jpg "fig:Ufoai-800px-Player002.jpg")
* [Alien-komentaja](/images/Ufoai-Alien_commander2.jpg "wikilink")
* [Ase](/images/Ufoai-Grenl.jpg "wikilink")
{{% /wrapper %}}

Saatavilla on
[kenttäeditori](http://ufoai.ninex.info/wiki/index.php/Download),
lisäkenttiä voi siis itse tehdä (mutta se on varsin työlästä ja
opettelua vaativaa).

Peli on suomennettu osittain, mutta suomennoksen laatu ei ole kovin
hyvä. Suomennoksen parantamiseen voi
[osallistua](http://ufoai.ninex.info/wiki/index.php/Translating).
Peliprojekti kaipaa myös graafikkoja, alunperin nimittäin osa pelin
käyttämistä graafisista elementeistä otettiin käyttöön epävapaista
lähteistä tai käyttöoikeus on epäselvä. Käynnissä on iso muokkaus jossa
grafiikat korvataan uusilla varmasti vapaan käyttöoikeuden kuvilla.

Peliä kehitetään jatkuvasti, kotisivuilla on kuukausittain
[tilannetiedotus](http://ufoai.ninex.info/wiki/index.php/News).
Ilmeisesti projekti on alunperin alkanut jo vuonna 2003, nimittäin
helmikuun 20. 2004 Mandrake Linuxille oli ufoai. (Lähde: rpm -qip
--changelog
ftp://ftp.cica.es/mirrors/Linux/plf/mandriva/non-free/2006.0/i586/ufo-0.10-3plf.i586.rpm)

Kotisivu
:   <http://ufoai.ninex.info/wiki/>

Lisenssi
:   [GNU GPL](GNU_GPL "wikilink"), ohjeet GNU FDL

Toimii seuraavilla alustoilla
:   Linux, Windows, Mac OS X

Asennus
:   Linux-jakeluissa mukana, mutta luultavasti vanha versio. Uusin
    versio pitää noutaa kotisivulta, tai Ubuntulle
    [Playdebistä](http://www.playdeb.net/software/UFO%20Alien%20Invasion)
    valmiina asennuspakettina. Windowsille ja Mac OS X:lle on valmis
    asennuspaketti pelin kotisivuilla. Windowsille saatavilla myös
    [Desurasta](http://www.desura.com/games/ufo-alien-invasion/).

### Käyttöohjeet

Varsin laajat käyttöohjeet löytyvät pelin kotisivuilta.

{{% wrapper class="psgallery" %}}
* [Alkuruutu](/images/UFO-AI-alku.png)
* [Strategianäyttö eli Geoscape](/images/UFO-AI-geoscape.png)
* [Taktinen näyttö. Juuri laskeuduttu](/images/UFO-AI-taktinen1.jpg)
* [Taistelu käynnissä](/images/UFO-AI-taistelu.png)
* [Tähdätään tarkkaan](/images/UFO-AI-tarkkaa.png)
* [Taas strategianäyttö, UFO lentämässä](/images/UFO-AI-UFO.png)
{{% /wrapper %}}

### Viitteitä

-   <http://en.wikipedia.org/wiki/UFO:_Alien_Invasion>
-   <http://www.gamespot.com/pc/strategy/ufoalieninvasion/index.html>

*Teksti: Taleman* <br />
*Kuvakaappaukset: Taleman*


+++
Date = "2015-05-30T21:00:00.000Z"
Title = "Writeily Pro"
Description = "Writeily Pro on Markdown-muotoiluja hyödyntävä muistiinpanosovellus Android-ympäristöön."
Week = "5x22"
Number = "230"
Alustat = ["Android","SailfishOS"]
Tagit = ["Muistiinpanot","Tekstinkäsittely"]
Type = "post"
Author = "Pesasa"
Pageimage = "valo230-writeily_pro.png"
+++


**Writeily Pro on Markdown-muotoiluja hyödyntävä muistiinpanosovellus
Android-ympäristöön.**

![ ](/images/valo230-writeily_pro.png "fig:valo230-writeily_pro.png") Writeily Prolla voi kirjoittaa
tekstimuotoisia muistiinpanoja Andoid-laitteella käyttäen
[Markdown](https://en.wikipedia.org/wiki/Markdown)-muotoiluja.
Muotoiluina voi käyttää ainakin eri tasoisia otsikoita, numeroituja ja
numeroimattomia luetteloita, sisäkkäisiä luetteloita, lainauksia,
lihavointeja sekä kursivointeja. Tekstiin voi lisätä myös hyperlinkkejä
www-sivuille.

Sovelluksella voi luoda uusia tekstitiedostoja, muokata niitä ja
tarkastella niitä lukutilassa. Ohjelmassa voi luoda myös kansioita,
joilla muistiinpanoja saa pidettyä järjestyksessä. Lukutilassa näkyvän
muistiinpanon voi lähettää sovelluksesta muualle muutamassa eri
muodossa. Pelkkänä tekstinä sen voi lähettää vaikka sähköpostilla, johon
Markdown-muotoilu sopii varsin hyvin. Sisällön voi lähettää tai
tallentaa myös HTML-muodossa tai kuvana.

Muokkaustilalle voi valita asetuksista päälle syntaksinkorostuksen.
Sovellukselle voi myös asettaa salasanalukituksen, jolloin sen voi avata
vain salasanan antamalla. Jos salasanaa haluaa käyttää, kannattaa
kuitenkin muistaa, että kaikki muistiinpanot on tallennettu
selväkielisinä tiedostoina laitteeseen ja niitä on mahdollista lukea ja
muokata jollain muulla ohjelmalla. Suojaus on siis vain hyvin
pinnallinen.

Kotisivu
:   <http://writeily.me/>
:   [Google
    Play](https://play.google.com/store/apps/details?id=me.writeily)
:   [F-Droid](https://f-droid.org/repository/browse/?fdfilter=writeily+pro&fdid=me.writeily)
:   [Lähdekoodi (Github)](https://github.com/plafue/writeily-pro)

Twitter
:   [@writeily](https://twitter.com/writeily)

Lisenssi
:   [MIT](http://opensource.org/licenses/MIT)

Toimii seuraavilla alustoilla
:   Android, SailfishOS

Asennus
:   Ohjelma on asennettavissa Googlen Play-kaupasta sekä
    [F-Droid](F-Droid)-sovelluksella.

{{% wrapper class="psgallery" %}}
-   [Lista muistiinpanoista.](/images/writeily_pro-1.jpg)
-   [Muokkaustilassa käytetään
    Markdown-merkintöjä.](/images/writeily_pro-2.jpg)
-   [Lukutilassa Markdown-merkinnät näytetään otsikkoina, luetteloina ja
    niin edelleen.](/images/writeily_pro-3.jpg)
-   [Jaa-toiminnolla tiedoston voi lähettää tai tallentaa eri keinoin
    erilaisissa muodoissa.](/images/writeily_pro-4.jpg)
-   [Muokkausta tabletilla](/images/writeily_pro-5.jpg)
-   [Tiedoston lähetys puhtaana Markdown-tekstinä
    sähköpostissa.](/images/writeily_pro-6.jpg)
-   [Asetukset](/images/writeily_pro-7.jpg)
-   [Muistiinpanoille voi luoda kansioita niiden
    järjestelmemiseksi.](/images/writeily_pro-8.jpg)

{{% /wrapper %}}
*Teksti: Pesasa* <br />
*Kuvakaappaukset: Pesasa*



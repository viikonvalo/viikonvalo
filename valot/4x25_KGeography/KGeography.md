+++
Date = "2014-06-14T21:00:00.000Z"
Title = "KGeography"
Description = "KGeography on ohjelma maantieteen harjoittelemiseen ja opiskeluun."
Week = "4x25"
Number = "181"
Alustat = ["Linux","FreeBSD","OpenBSD","NetBSD"]
Tagit = ["Kartta","Opetus","Opiskelu"]
Type = "post"
Author = "Pesasa"
Pageimage = "valo181-kgeography.png"
+++


**KGeography on ohjelma maantieteen harjoittelemiseen ja opiskeluun.**

![ ](/images/valo181-kgeography.png "fig:valo181-kgeography.png") Ohjelmalla voi
harjoitella maiden, alueiden sekä osavaltioiden sijainteja ja nimiä sekä
opetella maiden pääkaupunkeja ja lippuja. Ohjelmassa voi valita
harjoiteltavan alueen lukuisista erilaisista maista, maanosista tai
alueista, kuten Suomi, Eurooppa, Amerikka tai vaikka koko maapallo.
Harjoittelu tapahtuu tekemällä erilaisia testejä, joihin voi valita
käytettävän alueen, kysymysten määrän sekä testityypin. Testityyppejä
ovat esimerkiksi kysytyn maan paikallistaminen kartalta, annetun maan
karttakuvan sijoittaminen suurempaan karttaan sekä
monivalintakysymykset, joissa kysytään maalle pääkaupunkia,
pääkaupungille maata, maalle lippua taikka lipulle maata.

Ohjelma antaa kustakin vastauksesta palautteen, oliko vastaus oikein,
sekä lopuksi testin yhteenvedon, josta näkee, mitkä vastaukset olivat
oikein tai väärin ja mitkä olisivat olleet oikeat vastaukset.

Ohjelma on osa [KDE](KDE)-työpöytäympäristöön liittyvää [KDE
Education Project](http://edu.kde.org/)ia. Näin ollen se on saatavilla
ainakin Linux- ja BSD-alustoille, joilla KDE-työpöytä on käytettävissä.
Ohjelmasta ei ainakaan kokeiltaessa ollut valitettavasti suomenkielistä
versiota. Maantieteellisiä tietoja harjoitellessa kannattaa varmistaa
tietojen ajantasaisuus myös muuta kautta, jos on epävarmuutta
esimerkiksi maiden nykyisistä rajalinjoista.

Kotisivu
:   <http://edu.kde.org/kgeography/>

Lisenssi
:   [GNU GPL](GNU_GPL) v.2

Toimii seuraavilla alustoilla
:   Linux, FreeBSD, NetBSD, OpenBSD

Asennus
:   Linux-järjestelmiin ohjelma löytyy suoraan pakettivarastosta.
    BSD-järjestelmiin asentaminen tapahtuu luultavasti niiden oman
    paketinhallinnan kautta.

{{% wrapper class="psgallery" %}}
-   [Karttoja voi tutkia. Klikkaamalla hiiellä maata tai aluetta,
    näkyviin tulee sen nimi, sen pääkaupungin nimi sekä
    lippu.](/images/kgeography-1.jpg)
-   [Valittavissa on useita karttoja maista ja
    alueista.](/images/kgeography-2.jpg)
-   [Testiin voi valita halutun määrän satunnaisia
    kysymyksiä.](/images/kgeography-3.jpg)
-   [Kysytään Euroopan maita kartalta.](/images/kgeography-4.jpg)
-   [Kuusi kysymystä kahdeksasta on vastattu oikein. Yhteenvedosta
    näkyvät annetut vastaukset sekä oikeat
    vaihtoehdot.](/images/kgeography-5.jpg)
-   [Monivalintakysymyksiä: pääkaupungille maa. Minkä maan pääkaupunki
    on Praha?](/images/kgeography-6.jpg)
-   [Monivalintakysymyksiä: maalle pääkaupunki. Mikä on Bulgarian
    pääkaupunki?](/images/kgeography-7.jpg)
-   [Monivalintakysymyksiä: lipulle maa.](/images/kgeography-8.jpg)
-   [Monivalintakysymyksiä: maalle lippu.](/images/kgeography-9.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*



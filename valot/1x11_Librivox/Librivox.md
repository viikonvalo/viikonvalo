+++
Date = "2011-03-12T22:00:00.000Z"
Title = "Librivox"
Description = "LibriVox on unelma, kokeilu ja kysymys: voiko netistä löytää joukon vapaaehtoisia herättämään tekijänoikeusvapaat kirjat eloon podcastingin avulla?"
Week = "1x11"
Number = "11"
Alustat = ["Kaikki alustat"]
Tagit = ["Aineisto","Kirjat","Äänikirjat"]
Type = "post"
Author = "Taleman"
Pageimage = "valo11-Librivox.png"
+++


**LibriVox on unelma, kokeilu ja kysymys: voiko netistä löytää joukon
vapaaehtoisia herättämään tekijänoikeusvapaat kirjat eloon podcastingin
avulla?**

![ ](/images/valo11-Librivox.png "fig:valo11-Librivox.png") LibriVoxin tavoite on
tuoda kaikki tekijänoikeusvapaat kirjat saataville ilmaisina
**äänitiedostoina** Internetiin.

Kirjoja voi kuunnella iltasatuna, autoa ajaessa tai vain lepuuttaa
silmiään samalla kun nauttii kirjallisuudesta. Eniten äänityksiä on
englanniksi (yli 10.000), suomen kielellä on saatavilla 11 kirjaa joista
kaksi on keskeneräisiä.

**Projektin pääperiaatteet**

-   Librivox on voittoa tavoittelematon, mainosvapaa projekti
-   Librivox lahjoittaa tallenteensa vapaaseen levitykseen,
    tekijänoikeusvapaina
-   Librivoxia pyörittävät vapaaehtoiset
-   Librivox pitää yllä väljää ja avointa rakennetta
-   Librivox toivottaa tervetulleeksi kaikki vapaaehtoiset osallistumaan
    ympäri maapallon

{{% wrapper class="rightimage" %}}
![](/images/Librivox-logo.jpg)
{{% /wrapper %}}
**Näin se toimii** Librivoxin vapaaehtoiset osallistujat lukevat lukuja
tekijänoikeussuojaamattomista kirjoista, jonka jälkeen syntyneet
äänitiedostot julkaistaan netissä (podcastien, katalogin ja
bittorrenttien avulla). Librivox on täysin vapaaehtoispohjainen, avoimen
lähdekoodin, vapaan sisällön tekijänoikeusvapaa projekti, ja työ tehdään
lähes kokonaan kommunikoimalla Internetissä. Projektin rakenne on
tasa-arvoinen, ja se on suunniteltu niin, että ihmiset voivat osallistua
juuri haluamallaan tavalla, mutta hieman toisistaan eroavia
vapaaehtoisia on useita:

-   “Readers” : Lukijat, jotka lukevat lukuja kirjoista, runoja tai
    novelleja;
-   “Book Coordinators” : Kirjakoordinaattorit, jotka organisoivat
    ryhmän Lukijoita saattamaan kirjan valmiiksi;
-   “Moderators” : Moderaattorit auttavat Lukijoita ja
    Kirjakoordinaattoreita pääsemään asioihin mukaan;
-   “Meta Coordinators” : Metakoordinaattorit ovat vastuussa
    valmistuneiden projektien lisäämisestä katalogiin;
-   Ylläpitäjät tekevät muita sekalaisia käytännön juttuja.

[LibriVoxiin
osallistuminen](http://librivox.org/volunteer-for-librivox/) on helppoa,
eikä siihen vaadita aikaisempaa kokemusta äänityksestä,
äänieditoinnista, näyttelemisestä tai julkisesta puhumisesta. Tarvitset
ainoastaan tietokoneen, jonkin ilmaisen äänitysohjelmiston ja oman
äänesi. Huomaat että yhteisö on vastaanottavainen ja ystävällinen, ja
jos sinulla on kysymyksiä, niihin todennäköisesti vastataan nopeasti
vilkkaalla <http://forum.librivox.org/> keskustelualueella.

Suurimman osan teksteistä Librivox saa
[Gutenberg-projektilta](http://viikonvalo.fi/Project_Gutenberg).
[Internet Archive](http://archive.org) ja
[ibiblio.org](http://www.ibiblio.org/) säilövät äänitiedostot.

Kotisivu:
:    <http://librivox.org>

Lisenssi:
:    Tekijänoikeuksista vapaa, [Public Domain](http://fi.wikipedia.org/wiki/Public_domain) [1][1] [2][2]

Toimii seuraavilla alustoilla:
:    Kaikki

### Käyttöohjeet

LibriVox pyrkii tekemään kohtuullisen kokoisia äänitiedostoja,
esimerkiksi kirjan luvut pistetään jokainen omaan tiedostoonsa.
Äänitiedostot voi noutaa selaimella yksitellen, tai kirjoittaa pienen
scriptin joka noutaa kirjan kaikki tiedostot kerralla. Saatavilla myös
.zip jossa ovat kaikki kirjan osat .mp3-tiedostoina.

Tiedostomuoto on [Ogg Vorbis](http://www.vorbis.com/) eli .ogg, myös
.mp3 on saatavilla. Näistä .ogg on vapaa tiedostomuoto. Eiköhän mikä
tahansa soitin osaa ainakin toisen näistä tiedostomuodoista.

{{% wrapper class="psgallery" %}}
* [Librivoxin luettelosta voi etsiä esimerkiksi tekijän nimen perusteella.](/images/LibriVox-hakutoiminto.png)
* [Äänitiedostot saatavilla Ogg Vorbis tiedostoina ja myös ämpäreinä.](/images/LibriVox-My_Man_Jeeves_by_P._G._Wodehouse.png)
{{% /wrapper %}}

*Teksti: Taleman* <br />
*Kuvakaappaukset: Taleman*

### Viitteet

1. [Copyright and Public Domain][1]
2. [Wikipedian artikkeli LibriVoxista][2]

[1]: http://forum.librivox.org/viewtopic.php?f=18&t=881&sid=8ef67ca97b0514b11b82a138cc0c24a6
[2]: http://fi.wikipedia.org/wiki/LibriVox


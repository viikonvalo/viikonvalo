+++
Date = "2014-01-18T22:00:00.000Z"
Title = "LLs Video Player"
Description = "LLs Video Player on SailfishOS:lle tehty videosoitto-ohjelma, joka osaa näyttää myös Youtube-videoita."
Week = "4x04"
Number = "160"
Alustat = ["SailfishOS"]
Tagit = ["Video","Multimedia"]
Type = "post"
Author = "Pesasa"
Pageimage = "valo160-lls_video_player.png"
+++


**LLs Video Player on SailfishOS:lle tehty videosoitto-ohjelma, joka
osaa näyttää myös Youtube-videoita.**

![ ](/images/valo160-lls_video_player.png "fig:valo160-lls_video_player.png") LLs
Video Player on Jollan SailfisOS-käyttöjärjestelmälle tehty
GStreamer-kirjastoa hyödyntävä videosoitin. Tuettuja tiedostomuotoja ja
koodekkeja ovat siis kaikki GStreamerin tukemat vaihtoehdot. Soitin osaa
soittaa puhelimeen tallennettuja videotiedostoja, videoita verkosta
url-osoitteen perusteella sekä videoita suoraan Youtube-palvelusta.
Youtube-videoiden katselua varten ohjelma sisältää myös integroidun
hakutoiminnon. Suoraan verkosta ohjelma osaa soittaa videoita muun
muassa rtsp-, rtmp- ja mms-virtoina. Ohjelma tunnistaa myös
url-osoitteena syötetyt Youtube-videot.

Videota katsottaessa näytön alareunassa on aikajana, joka näyttää
soittokohdan, ja josta sormella raahaamalla voi siirtyä kohdasta
toiseen. Videon päältä vasemmalle pyyhkäisemällä saa esiin sivun, jolla
luetellaan videon metatiedot, kuten video- ja audiokoodekit ja
mahdolliset muut tiedostoon upotetut tiedot. Soitin tottelee puhelimen
asennon tunnistusta, eli kuva kääntyy laitetta kääntämällä vaaka- tai
pystyasentoon. Tämä onkin yksi syy, minkä takia LLs Video Playerin
käyttö Youtube-käytössä onkin miellyttävämpää kuin Youtuben
mobiili-web-käyttöliittymän käyttö Jollan oletusselaimella, joka ei
ainakaan toistaiseksi vielä tue vaaka-asentoa.

Youtube-videoiden etsiminen ja toistaminen toimii ohjelmalla hyvin.
Kirjautumista vaativien videoiden toistamisessa voi tosin esiintyä
hankaluuksia. Googlen julkaisemaan alkuperäiseen Androidille tehtyyn
Youtube-sovellukseen verrattuna natiivin Sailfish-sovelluksen etuna on
muun muassa se, että sen voi jättää taustalle soittamaan vaikka
musiikkia ilman, että videon toisto katkeaa sovellusta vaihtaessa tai
näyttöä lukitessa.

Kotisivu
:   <https://openrepos.net/content/llelectronics/lls-video-player>
:   <https://github.com/llelectronics/videoPlayer> (lähdekoodi)

Lisenssi
:   BSD (3-clause)

Toimii seuraavilla alustoilla
:   SailfishOS

Asennus
:   Asennuspaketti löytyy openrepos.net-palvelusta ohjelman sivulta.

Video
:   [Esittelyvideo ohjelman
    käytöstä](http://www.youtube.com/watch?v=9o4wltgCjTI) (Youtube)

{{% wrapper class="psgallery" %}}
-   [ ](/images/lls_video_player-1.jpg)
-   [ ](/images/lls_video_player-2.jpg)
-   [ ](/images/lls_video_player-3.jpg)
-   [ ](/images/lls_video_player-4.jpg)
-   [ ](/images/lls_video_player-5.jpg)
-   [ ](/images/lls_video_player-6.jpg)
-   [ ](/images/lls_video_player-7.jpg)
-   [ ](/images/lls_video_player-8.jpg)
{{% /wrapper %}}

*Teksti: Pesasa* <br />
*Kuvakaappaukset: Pesasa*


